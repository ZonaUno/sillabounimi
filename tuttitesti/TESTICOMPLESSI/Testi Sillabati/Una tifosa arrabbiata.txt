Una tifosa arrabbiata

In una città della Colombia due squadre di calcio stanno giocando una partita. La partita è importante, perché è la finale del campionato regionale. Sui bordi del campo molte persone guardano la partita e fanno il tifo per le due squadre.
Un giocatore fa lo sgambetto a un altro in area di rigore. Tutti i tifosi della squadra avversaria gridano: "Rigore, rigore!"
Ma l'arbitro non dà il calcio di rigore. Allora i tifosi corrono sul campo di gioco. Alcuni aggrediscono l'arbitro, altri aggrediscono i giocatori della squadra avversaria.
Una donna, arrabbiatissima, morde un giocatore e gli stacca un orecchio. Poi scappa via. I compagni di squadra raccolgono l'orecchio e portano di corsa il giocatore e il suo orecchio all' ospedale. Un medico ricuce l'orecchio al suo posto. Così il giocatore potrà guarire presto.