Rapinatori di Natale

E' un pomeriggio di dicembre. Fra pochi giorni è Natale. La banca è piena di gente. Due giovanotti ben vestiti entrano nella banca. Uno ha una pistola in mano. L' altro ha un mitra in una grossa borsa. I due giovanotti dicono: "Fermi tutti, questa è una rapina!"
Poi fanno entrare gli impiegati e i clienti della banca in una stanzetta e li chiudono a chiave. Prendono tutti i soldi della banca e li mettono nella borsa. Poi aprono la porta della stanzetta e fanno uscire tutti. Stringono la mano a impiegati e clienti, regalano panettoni e spumante a tutti e dicono: "Arrivederci, Buon Natale e grazie!" Poi escono, salgono in macchina e partono di corsa. Gli impiegati della banca riescono a chiamare la polizia solo dopo alcuni minuti.