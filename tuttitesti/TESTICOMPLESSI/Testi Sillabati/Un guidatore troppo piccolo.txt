Un guidatore troppo piccolo

John vive a New York, negli Stati Uniti d'America. John ha cinque anni ed è alto poco più di un metro. A John piacciono moltissimo le automobili. Vorrebbe guidare soprattutto la macchina del papà. Una mattina John si sveglia prestissimo: il papà e la mamma dormono ancora. John va nella camera del papà e della mamma in punta di piedi e prende le chiavi della macchina.
John scende in strada, apre la portiera della macchina, si siede e accende il motore. La macchina parte. Ma John è troppo piccolo e non vede la strada. John però non si scoraggia: i aggrappa al volante e così si alza sul sedile. Adesso può vedere la strada e cambiare le marce. John va avanti così per due chilometri, poi la macchina urta un camioncino fermo a un distributore di benzina. Nell'urto nessuno si fa male, perché John andava piano. Il benzinaio chiama la polizia. John dice ai poliziotti: "Aspetterò di crescere prima di guidare ancora".