Il turista nudo

In un'isola del Borneo c'è un parco naturale con una grande foresta.
Nella foresta vivono molti animali. Ci sono anche gli oranghi; cioè scimmie molto grandi e molto forti.
Molti turisti vanno a visitare questo parco naturale. Un giorno il signor Dupont, un turista francese, passeggia nella foresta, con sua moglie. A un tratto un orango enorme salta giù da un albero, acchiappa il turista e lo spoglia tutto. Gli toglie i pantaloni, la camicia, le mutande. Poi l'orango scappa nella foresta con tutti i vestiti.
Il signor Dupont resta nudo e sbalordito. Torna di corsa all'ingresso del parco. Là incontra un gruppo di altri turisti. I turisti gli prestano i vestiti per tornare poi vanno a passeggio nella foresta. Forse vedranno un orango molto elegante
vestito come un turista francese.