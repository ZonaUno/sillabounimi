La scuola De Nittis 
Capitolo 31

Chi ha detto che le raccomandazioni non esistono più? Qualche mese dopo a me e a Carlo venne voglia -NON FRAINTENDETE!!!!!- di frequentare una piscina; informatici (non nel senso telematico) un po' ovunque: c'era chi aveva posti ma la vasca era 0,00025 m x 0,00007 m, c'era chi aveva già 5392,5 clienti alle 
03:39 a.m. figurarsi di giorno, c'era chi ci offriva un posto per il 15 Febbraio del 2841; ma grazie ad un conoscente di mio padre ci infiltrammo in un complesso sportivo di Andria. 
Il mezzo di trasporto da noi usato due volte alla settimana per raggiungere la città del Castel del Monte era un treno che percorreva una linea privata che andava ad unire le città interne a Bari e Barletta, chiamata Bari-nord. Proprio alla stazione di Barletta, puntualmente, notammo che Alba aspettava l'arrivo di 
un uomo, che a giudicare dallo spessore degli occhiali, senza di questi farebbe molta difficoltà anche a grattarsi il naso. Tutto ciò durò per qualche settimana finché di Alba non ci fu più traccia, infatti da un giorno all'altro questo Mister X, he noi iniziammo a chiamare Tramonto, in opposizione al nome della sua 
"compagna", non aveva più nessuno ad attenderlo escluse alcune volte in cui era atteso da un giovane con in spalla una chitarra racchiusa in uno di quei classici contenitori neri dei musicisti, così pensammo potesse essere un maestro di chitarra, poiché Alba ai tempi delle medie era appassionata del più comune e 
diffuso al mondo strumento a corde. 
  
