La scuola De Nittis 
Capitolo 2

Se qualcuno m'avesse detto che un giorno avrei scritto un libro su quei tizi là, non ci avrei mai creduto. Infatti, per non far vendere il mio libro in farmacia 
come rimedio per l'insonnia, ho deciso di scrivere, a succo dell'anno poco fertile, solo due episodi che a mio umile avviso sono degni di nota, per poi 
passare al racconto in sé e per sé e volendo, i lettori più impazienti, possono saltare questo capitolo senza paura, poiché non minerà minimamente il filo 
logico e quindi la comprensione successiva del libro. 
Una sera io e Carlo, con le rispettive famiglie, andammo nel miglior ristorante cinese di Barletta, che alcuni dei miei lettori non troppo giovani ricorderanno 
alquanto vicino alla stazione e ricorderanno anche che era il migliore semplicemente perché era l'unico. Beh, mentre stavamo cenando, feci credere a 
Carlo, il perché -vogliatemi scusare- proprio non lo so dire, essendo quelle cose che il fanciullo fa, ma delle quali neanche si rende conto e nemmeno 
ipotizza ciò a cui potrebbero portare, gli feci credere, dicevo, che m'ero innamorato di Sandra Godiva, nostra compagna di classe (che all' età di due anni 
era già un abbondante 100-60-90). 
Non contento, altra cosa a cui non so dare spiegazione alcuna, l'avevo anche inciso su audiocassetta SONY 120 mm, comprata il giorno prima di contrabbando a 
£1.000 dal più famoso ambulante, che non si muoveva mai dal suo posto, di tutta la città, che qualcuno delle mie parti forse ricorderà stazionare con le sue 
tonnellate di catram-gel sui capelli, gli occhiali stile Camionist e le canzoni napoletan-modern vicino alla scuola elementare Massimo D'Azeglio. La 
musicassetta cadde, a causa della mia ubriacatura di grappa di bambù, nelle mani dello Spersa e in questa maniera tutta la classe e anche di più venne a sapere 
il contenuto del nastro, poiché, come dice il saggio, :"Se buooi faare saapere una koosa a tuutto iru Moondo baasuta ke ra dichi a Superusa" (visto che il 
saggio quando parla non si capisce niente, abbiamo deciso di tradurre il suo grande messaggio di vita: Se vuoi far sapere una cosa a tutto il Mondo basta che 
la dici a Spersa*). 
L'altro episodio alquanto singolare fu un sogno fatto da Carlo: -Ero a letto con Sandra -ricorda Spersa- e chiaramente non le stavo raccontando delle 
barzellette. Proprio nel pieno delle mie mansioni sbuca dal letto Bottanculo. 
Bottanculo Giovanni era un elemento piuttosto singolare che frequentava la nostra classe. -Tutto ciò -dice ancora Carlo- è accaduto nel periodo in cui ero 
infatuato di Sandra... quindi, almeno credo, vedevo la situazione sfuggirmi di mano poiché ero convinto che Giovanni stesse con la Godiva. 
*C'è da fare una puntualizzazione sulla lezione del grande saggio, ovvero non basta dire a Carlo ciò che si vuol divulgare, bisogna anche ricordarsi di 
raccomandargli di non dir nulla a nessuno. n.d.s. 
