La scuola De Nittis 
Capitolo 11

Così, passato parecchio tempo, arrivarono gli esami. Perversi, che ha sempre sentito l'esigenza di lavorare, dice a Carlo di sedersi accanto a lui durante le prove di matematica, così avrebbe potuto suggerirgli. Carlo, denotando quanto Antonio fosse avido di imperturbabili magagne, gli 
rispose con un NO! secco, che al confronto il deserto del Gobi sembra il Mar del Giappone. Offesosi, essendo più permaloso e meschino di una faina mongolica, Antonio va via dal Camillino, avendo molto probabilmente già rotto con Maria. A questo punto i tre esseri viventi di probabile sesso femminile che facevano 
parte del Camillino applicarono la muta, per cui capimmo almeno che appartenevano o alla casta dei rettili o a quella degli insetti. Cioè cambiarono la loro opinione su Antonio nel loro microscopico cervello gallinaceo, ammettendo che ce l'abbiano. Ovvero: prima affermavano che Perversi era un 
genio, studioso, altruista, bravo, buono e bello, dopo sostennero che era una serpe della peggior specie e che le iene ridens in confronto a lui erano più elette di San Buca della città di Molinari. 
  
