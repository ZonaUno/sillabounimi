La scuola De Nittis 
Capitolo 33

Una volta, in televisione, stavo vedendo con curiosità un mago ed i suoi tentativi di circuire il telespettatore che stava telefonando; ebbene costui ad 
un certo punto dice una frase che io non potevo mai sospettare potesse essere tanto vera:- La morte arriva quando meno te l'aspetti! 
Una sera, ero solo in casa ed era il giorno dell'Immacolata Concezione (8 dicembre) del 2000; i miei erano a Roma per il Giubileo e stavo chattando con 
una ragazza greca di nome Dracona. 
Ad un certo punto sento un boato immenso, la temperatura inizia ad alzarsi in maniera notevole nell'arco di un quarto d'ora, la terra iniziò a tremare, la 
gente fuggiva dalle case, gli elettrodomestici esplodevano, gli animali si mangiavano tra di loro, iniziarono a farlo anche le persone, i vetri si 
scioglievano, la luna usciva dall'orbita terrestre. Poi tutto tacque. 
Il silenzio era terrificante. Uscii per strada e lo spettacolo fu inquietante: non c'era nessuno! 
Edifici e strade avevano subito lievi danni, ma la cosa spaventosa erano le persone: non c'erano! 
Esatto, non esisteva più un essere umano sulla faccia della Terra, ero destinato ad essere l'ultimo esemplare della mia specie destinata così all'estinzione. 
Passarono tre giorni e decisi di spostarmi dalla mia città per vedere se vi era rimasto al mondo almeno un superstite, così m'impossessai d'un'automobile ed 
intrapresi il mio viaggio contro la solitudine. 
Dopo qualche ora, arrivai a Roma e, passando per il quartiere di Cinecittà, sentii una musica, era "Don't tell me" di Madonna. 
Fermai l'auto, scesi e, come un segugio, iniziai a seguire la scia sonora della ormai ex cantante italo-americana. 
Arrivai ad un portone verde socchiuso che dava l'accesso ad un capannone, spinsi la porta ed entrai. C'era poca luce ma la musica ora era forte, proveniva da lì 
dentro! 
Decisi così di farmi sentire:- Chi c'è?.........C'è qualcuno? Una voce di donna mi rispose:- Siiiiiì! 
La musica fu bruscamente interrotta e vidi una figura chiara correre verso di me. 
Era una donna bionda, alta che urlava:- Sono quiiii! Sono quiiii! 
Arrivata davanti a me m'abbraccia ed incomincia a piangere. L'emozione era forte: eravamo gli ultimi due esseri umani sulla Terra ed eravamo l'unica 
speranza contro l'estinzione della specie umana. 
Lei si chiamava Victoria, Victoria Silvestedt, avemmo 15 bambini, 6 maschi e 9 femmine. L'umanità era salva! 
  
