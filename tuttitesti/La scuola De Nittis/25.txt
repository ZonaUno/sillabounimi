
Capitolo 25

Per mesi e mesi e mesi e mesi e mesi e mesi e mesi e mesi e mesi e mesi e mesi e mesi e mesi e mesi, esattamente tre, il nostro più prestigioso caso, prestigioso 
forse perché era l'unico, il caso "Camillino", fu archiviato e solo raramente ricordato con malinconica tristezza per non essere riusciti a risolverlo come 
ogni indagine che si rispetti; finché..... 
Quando ormai eravamo certi che su quella manica di lupi vestiti da pecore vestite da esseri umani non saremmo più riusciti a scoprire niente, ecco che 
arriva il classico (non il liceo) colpo di scena. 
Si iniziarono a sentire voci, udite udite, di un probabile fidanzamento tra nientepopodimenoche Franca (della quale crediamo fermamente abbia contattato il 
chirurgo plastico di Micheal Jackson per poter trovare qualche povero disgraziato che se la prendesse) e un certo Carlo Assurdi che frequentava il 
primo Liceo Classico dovendo, quindi, avere sedici anni contro i suoi tredici. 
  
