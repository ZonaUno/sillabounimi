Il volto della vendetta 20

La barba di Crook 
plasmò un bonario ancor più ampio sorriso: "A nome del governo degli Sati Uniti, io accetto la tua tregua sul campo, Geronimo"; poi, in tono molto più amichevole, appoggiò una sua mano con confidenza su un braccio del guerriero Apache, ed aggiunse: "Vieni, beviamo un whisky, fumiamo un sigaro, e parliamo". Sull'impenetrabile maschera marmorea del volto di Geronimo, soltanto i suoi vecchi amici Mc Thierman ed il generale Crook riconobbero l'apparizione di un sorriso. Si diressero insieme nell'ufficio del generale. Katie dapprima rimase sul portico, da dove aveva vissuto tutta la scena, poi si unì a Matt ed a Mike e insieme a loro andò a fare colazione. Alcune ore dopo, la porta del quartier generale si riaperse. Ne uscirono tutti e tre: Geronimo, Crook e Mc Thierman. Il tenente Charles Gatewood, ripulitosi e ben rifocillatosi, attendeva Geronimo fuori della porta. Salutò calorosamente Mc Thierman stringendogli con vigore la mano, quindi prese in consegna Geronimo e l'accompagnò all'alloggio riservatogli. Il generale fece suonare il rapporto ufficiali da un trombettiere accorso tutto trafelato. John si diresse verso la cantina, 
dalla quale i suoi amici stavano uscendo per andargli appresso. Kathleen gli corse incontro abbracciandolo: "Cosa è successo, lì dentro? Di che avete parlato?". "Di tutto" fece Mc Thierman". "Di uomini e di Déi?" chiese Katie. "Di cavoli e di Re", rispose John, dandole un bacio sulla punta del nasino. Quindi aggiunse: "Avanti, andiamo a mangiare". I giorni seguenti furono intensi e carichi di fermento, certamente non passarono in un attimo. Le trattative con Geronimo non ebbero lunga durata, ma ora il problema stava nell'organizzare la vita delle tribù Apache nella riserva del Turkey Creek, cercando di imporre una vita e dei ritmi contadini ad un popolo che da sempre ha vissuto di caccia e che da sempre sente scorrere nelle vene il sangue del guerriero. Mc Thierman si chiamò decisamente fuori da tutto questo, ed i suoi amici con lui. Si rendeva perfettamente contro che tutto questo fosse innaturale. Capiva le manovre dei maneggioni politici. E sapeva che la pace, in queste condizioni, non sarebbe durata. Conosceva Geronimo, conosceva gli Apaches. Aveva provato a protestare con il generale Crook, dicendo che era assurdo pretendere di ridurre i Chiricahuas a degli zappaterra che sarebbero andati bene nel Wyoming o nel Vermont. 
