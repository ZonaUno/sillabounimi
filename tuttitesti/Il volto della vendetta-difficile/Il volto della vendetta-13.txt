Il volto della vendetta 13

Viaggiammo più di una settimana; per me andava al tramonto nella prateria a cercare le bacche più dolci, che io mangiavo come le più buone delle caramelle. Fino a che non mi portò a Tucson. Conosceva il pastore, e mi affidò a lui, facendomi finire la scuola. Su quelle che abbiamo passato poi assieme, in tutti questi anni, ne avrei da raccontare in fiumi di romanzi. Fatto sta che ora ci rincontriamo, ed era più di un anno che non lo vedevo!". John le diede teneramente un buffetto sul nasino: "Ero finito in Canada, Katie!". "In Canada!" fece lei stupita quanto disgustata: "Anche lassù hanno bisogno di te per ammazzarsi fra di loro!". "John", fece Matt,"Non sapevamo che aveste anche un lato dolce ed umano!". Mc Thierman lo guardò con un'occhiata che avrebbe pietrificato un bisonte; gli puntò contro minaccioso il dito, e disse : "Prova a fare il furbo, e ti tiro il collo!". Matt rise, ma con un po' di paura in fondo alla gola. Preferì passare a parlare alla ragazza: "Non preoccupatevi, Katie. Ovunque passi John, non rimane più nessuno che abbia voglia di ammazzare qualcun'altro, proprio perché non rimane davvero nessuno! Li fa fuori 
tutti lui!". Mike se la rise della grossa. Katie replicò dolce: "Signor Duncan, siete svelto di lingua. Ma mi piacerebbe vedere se lo siete altrettanto con la pistola: a sentir dire John si direbbe di sì! Vi andrebbe di scommettere cinquanta dollari che me la cavo meglio di voi?". "Cinquanta dollari!" esclamò Matt, "Accidenti! Non mi sarei mai guadagnato tanti verdoni così facilmente! Certo che mi va, ma siete sicura di quello che dite? Voglio dire, voi siete... ecco... e io invece sono... insomma, mi capite, vero?". "Non preoccupatevi" fece Katie, "Accettate o no?". John intervenne: "Avanti, Katie, non cominciare con questa storia!". Lei gli fece gesto di piantarla: "Avanti, lascialo rispondere, John!". Matt rispose eccitato: "Accidenti, certo che accetto!". Si alzarono così in piedi, e Kathleen andò al bancone. John tentò di parlare al ragazzo: "Matt, ascolta...", ma Matt l'interruppe: "Avanti, John, non ho mai guadagnato tanti soldi così facilmente!". 
