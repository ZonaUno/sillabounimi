Il volto della vendetta 22

Le bande Chiricahuas stanno oramai razziando senza sosta. Oggi io uscirò con uno squadrone assieme al tenente Gatewood ed al capitano Connelly. E partirà anche la carovana, che voi, tu e Mike, dovrete accompagnare fino a Tucson, perché l'esercito non può permettersi di assegnare più di una squadra di cinque uomini alla scorta del convoglio. E dato che tu sei la persona più in gamba che ci sarà a dover difendere i carri in caso di attacco, non ti voglio con la testa fra le nuvole! Avrai tempo di innamorarti quando sarai tornato!". Matt replicò pungente: "Ed allora voi e Katie?". John lo ghiacciò con uno sguardo pietrificante. Ma non disse nulla. Matt continuò il suo precedente discorso: "Ma voi non capite! Per questa ragazza provo qualcosa di incredibilmente speciale... quando è vicino a me sento un esplosione nel cuore, la stessa esplosione che lascia un vuoto profondo in sua assenza!". Mc Thierman guardava Matt con un sorriso, raro, sul volto. Poi gli diede una pacca sulla spalla: "Beh, complimenti ragazzo! Se questo non è amore, è quanto di più vicino possa assomigliarvi per un piccolo giovanotto presuntuoso come te" disse 
ridendo. Matt si riempì di un sorriso che coinvolse tutta la faccia ora gioiosa. "Ora, però, va' a prepararti!" disse il pistolero, "Fra poche ore anche il convoglio si metterà in marcia, e ti voglio in testa alla colonna!". "Sì" disse eccitato il ragazzo, e corse verso la porta. Proprio appena uscito, sbatté in Louise. Si misero a ridere, poi si scambiarono un lungo, caldo appassionato bacio carico di una naturale sensualità. Si separarono a fatica, quindi Matt corse nel suo alloggio e la ragazza entrò nella scuderia. Con una vocina squillante prese parola: "Signor Mc Thierman?" chiese. John alzò la testa: "Ditemi, signorina Louise!" fece pulendosi le mani impolverate. "Voi siete amico di Matt, vero?" chiese lei. "Non ci conosciamo da molto" rispose lui, " Diciamo comunque che insieme ne abbiamo passata qualcuna, e ci siamo salvati la pelle a vicenda qualche volta". La ragazza prese a giocherellare timidamente con le briglie appese ad un chiodo infisso in uno dei pali portanti le centine del tetto della stalla. Poi le indicò a Mc Thierman sporgendole in avanti con la mano, e disse: "Sono queste il segreto dell'amore. Io e Matt ci amiamo, posso dirlo. Ma ora è da stabilire chi tiene in mano le redini. 
