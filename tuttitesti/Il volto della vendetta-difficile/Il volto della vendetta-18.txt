Il volto della vendetta 18

Dalla penombra della stanza emerse l'imponente mole di Mc Thierman, vestito a torso nudo con i soli pantaloni. "Si può sapere cosa c'é tanto da sbraitare?!" disse secco. "Diamine, John! Vi abbiamo cercato per tutto il forte! Ma che ci fate qui?!" fece Matt; poi notò il fatto che Mc Thierman non portasse la camicia, ci pensò su qualche secondo, e poi sul suo volto apparve lentamente un sorrisetto malizioso. John con uno stivale gli affibiò un calcio in una caviglia: "Piantala, idiota! Allora, cos'hai da sbraitare tanto?". "Geronimo!" fece Matt, "Stanno arrivando il tenente Davis e Gatewood con Geronimo!". La fronte di Mc Thierman si alzò dalla sorpresa: "Per Giove! Dici sul serio!". Matt annuì ampiamnte tutto eccitato. "Arrivo subito!" fece Mc Thierman, e detto questo rientrò nella baracca sbattendo la porta in faccia al ragazzo. Andò presso il letto, dove la celestiale figura di Katie dormiva beata sotto le leggere lenzuola. John le carezzò con amore le spalle nude, e le diede un dolce bacio sul collo. Lei si svegliò con un sorriso carico di amorevole tenerezza: "Buongiorno!" disse sussurrando. Mc Thierman frattanto si stava infilando la camicia: "Se vuoi 
avere un risveglio divertente, ti consiglierei di alzarti". "Perché?" fece lei incuriosita, alzandosi a sedere sui cuscini. John si stava cingendo il cinturone in vita: "Sta arrivando Geronimo!". Sentito questo, Katie balzò letteralmente giù dal letto: "Davvero! Per Diana, sono già lì!". John scosse la testa sorridendo: "Forse sarebbe meglio che ti mettessi qualcosa addosso, prima" disse indicando la statuaria nudità di Katie. Lei gli rivolse un sorrisino di simpatia con un guizzo dolce degli occhietti che quel mattino assumevano alla luce le tonalità del castagno giovane. Mc Thierman si infilò il cappello ed uscì. Mentre stava attraversando il piazzale, e se ne trovava al centro, sotto l'asta della bandiera stellata che garriva orgogliosa al vento della prateria, la porta dell'ufficio del generale s'aperse e ne uscì Crook mentre stava calzandosi in testa il suo inconfondibile caschetto coloniale. Sceso anche lui fra la polvere, salutò con uno dei suoi sorrisoni bonari e paciosi John: "Mc Thierman, è arrivato il grande momento!" disse con un tono d'emozione in gola. Il pistolero strinse la mano del generale sorridendo, ma non aggiunse nulla. "Beh", 
fece sospirando il generale, "Andiamo!", e, aggiustandosi il cappello, si avviò. 
