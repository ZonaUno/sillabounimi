Una notte triste.

La sera Diderot e Colonnello tornarono da Zorba, senza aver trovato risposta. I tre scavarono una buca ai piedi dell'ippocastano e là deposero la sfortunata gabbiana.
Poi i gatti iniziarono a miagolare una triste litania e ai loro miagoli! si aggiunsero ben presto quelli degli altri gatti del quartiere e poi gli ululati dei cani, lo straziante cinguettìo dei canarini in gabbia, il garrito delle rondini nei loro nidi, il triste gracidio delle rane e perfino le grida di uno scimpanzè.





