LA FORMICHINA E LA COLOMBELLA
Un giorno una colomba scese a dissetarsi nell'acqua chiara e fresca di
un ruscello. Ad un tratto vide una formica che era caduta dentro una
pozza d'acqua. Per la sfortunata formica quell'acqua era come un
immenso oceano dalle onde smisurate. La formichina agitando le
zampine sottili, si sforzava di tornare verso la sponda che a lei
sembrava lontanissima. Finalmente vide un filo d'erba, cercò di
muoversi fino a raggiungerlo e con un grande sforzo riuscì ad
aggraparsi al filo. Era stata la colomba che glielo aveva buttato
perchépotesse salvarsi. In quel momento un ragazzaccio che correva
a piedi nudi sull'erba, passò lì vicino. In mano aveva un arco che si
era fabbricato da sé con un ramo flessibile, un pezzo di spago e una
freccia che aveva intagliato con un coltellino da un pezzo di legno.
Vedendo la colombella, pensò "Che magnifica preda!" e si preparò
per scoccare la freccia e colpirla a morte. La formica capì l'intento
del ragazzaccio e pensò cosa avrebbe potuto fare per impedire quel
terribile atto. Non appena il ragazzo si accinse a scoccare la freccia
urlò di dolore, la formichina lo aveva morso ad un piede con le
mandibole taglienti, procurandogli una piccola ferita. Il ragazzaccio
lasciò così cadere l'arco e la freccia per massaggiarsi il piede e
vedere quale insetto lo avesse punto. Quei pochi secondi bastarono
alla colomba per volar via, lontano da ogni insidia. Soccorrere chi si
trova in pericolo è un atto generoso e buono e la riconoscenza ripaga
chi lo ha compiuto.

