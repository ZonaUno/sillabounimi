LA GIOSTRA DEI PIANETI

A quest'ora su Marte,
Mercurio o Nettuno,
qualcuno sta cercando una parola
che non conosce nessuno.
A cominciar la filastrocca sta
finché la giostra dei pianeti va.
E certo nel cielo di Orione,
dei Gemelli, del Leone,
un altro dimentica nel calamaio
i segni d'interpunzione.
Io ascolto lo scricchiolio
del firmamento
da dove viene un dolce movimento.
A cominciar la filastrocca sta 
dove la giostra dei pianeti va. 
In un gran girotondo 
stanno i pianeti di tutto il mondo.
Marte, Venere e Plutone
insieme a Giove, Saturno e Orione,
la più bella costellazione, 
uniti in un abbraccio stan
finché la giostra va.

