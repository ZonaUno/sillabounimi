Angelino.
Angelino era l'angelo bambino molto scrupoloso. Il suo nobile com- 
-pito era quello di annunciare ai genitori la nascita dei loro bimbi.
Purtroppo qualche volta era successo che Angelino era dovuto scen-
-dere di corsa a riprendersi il suo fagottino; questo gli aveva fatto
capire che non sempre un bimbo è ben accetto, ma lui sapeva sempre
come rimediare: il mondo era pieno di genitori pronti a ricevere un 
"cucciolo" da crescere ed amare. Ovviamente c'erano dei turni, la fila 
era lunga e la pazienza diventava sovrana. Un giorno una coppia di
sposini, Marco e Manuela, aveva deciso di metter su famiglia. Fa- 
-miglia, appunto! Quindi, con un bebè tutto per loro. Ma da lassù
non arrivava nessun segno. Angelino avrebbe voluto accontentarli 
subito ma, purtroppo, il numero del loro turno era andato perduto.
Intanto Marco e Manuela cercavano di capire cosa fosse successo,
cos'avessero sbagliato, ma non trovavano una risposta. Non restava
altro che aspettare. Passarono due, tre, cinque anni, niente! Angelino
soffriva sapendo di non poterli accontentare. Arrivò il tredicesimo
anno e, nonostante gli angeli non dovrebbero credere a queste cose, 
tredici, è un numero scaramantico. Proprio in quell'occasione il
nostro ardito angioletto frugò ben bene nelle tasche alla ricerca di un
cioccolatino che gli piaceva tanto e all'improvviso sotto le dita trovò
un biglietto di carta. Incuriosito lo tirò fuori e lo guardò. Era un pò
sbiadito, ma leggibilissimo: il numero del turno dei suoi protetti! In
quel momento provò stupore, meraviglia ma soprattutto vergogna per 
non averlo trovato per così tanti anni. Come era solito fare, cercò
immediatamente di porre rimedio e vide che per metà maggio sarebbe
riuscito ad accompagnare giù sulla terra un bimbo per Marco e
Manuela. Corse veloce a comunicarlo all'orecchio dei nonni che,
lanciando un urlo di gioia, cominciarono a trepidare facendo pro- 
-getti. Quindi svolazzò in lungo e in largo sopra le nuvole cercando
un maschietto adatto all'occasione. Angelino lo voleva dolce e
simpatico, era il minimo che potesse fare! e, naturalmente lo trovò.
Andò subito a seminare dei "non ti scordar di me", quei piccoli fiori
azzurri che aiutano a chi li trova a non dimenticare una persona cara
o una speranza. Proprio quando spuntò il primo fiore, Manuela
scoprì di essere in dolce attesa! Angelino sorrise felice da lassù.

