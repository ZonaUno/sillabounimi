UNA STELLINA PER FRANCESCA. SECONDA PARTE.
Si risvegliò come sempre nel suo lettino con la nostalgia della sua
amica di viaggio e una voglia matta di fragole! E, meraviglia delle
meraviglie, appena aprì la finestra della sua stanza si accorse con
stupore che il giardino era pieno, stracolmo di rosse fragoline che
sembravano dire mangiami, mangiami! Ogni lacrima dorata si era
trasformata in frutto gustoso! E le gocce d'oro che aveva raccolto
la notte, anch'esse ormai diventate fragole, riempivano la stanza del
loro delicato profumo. Francesca non resistette alla tentazione e le
mangiò. Il loro sapore era delizioso! Ma mentre assaporava il gustoso
spuntino Francesca sentì una vocina che chiedeva aiuto: "Aiutami,
aiutami!" Implorava la stellina lo spaventoso buco nero, il terrore di
tutti i mondi e di tutte le galassie, sta per inghiottirmi, mi porta via da
te e da tutti i miei amici!" La bambina non sapeva cosa fare per
salvarla, ma d'istinto, incominciò ad arrampicarsi sull'albero più alto
del giardino, come per raggiungerla. E, magia delle magie, grazie alle
fragole fatate che aveva mangiato, allungando la mano verso il cielo
riuscì ad afferrare la stellina per la coda, strappandola così al suo
triste destino. "Rimani sempre qui, non andartene via" le disse quindi
Francesca osservandola mentre diventava sempre più piccola fino a
poterla contenere nel palmo della mano. La stellina accettò con
gioiae rimase per sempre con la bimba. E da allora ogni anno l'albero
di Natale risplende di una luce particlare.


