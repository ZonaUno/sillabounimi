NEVICA ANCORA
Venne la neve, e non se ne andò.Il vento morse e la rugiada fu
ghiaccio. Il cielo fu liquido e i fiori divennero cristalli. Il silenzio
bevve l'ultima luce. Il  tempo si fermò. Scese un uomo, dalle
montagne. Egli era alto sei metri e procedeva ciondolando. I
suoi piedi enormi affondavano nella neve che stingeva la sua nera
pelliccia. Il suo capo era raccolto in un mantello. Con  pochi passi
egli fu nelle piazze, nei viali, fra le case. I fienili, traboccanti di neve,
celavano i portoni ma lo yeti si fece largo con forza. Bussare non
valse a nulla: nessuno aprì. Le case sembravano vuote o svuotate
del sentimento di ospitalità. L'uomo delle nevi bussò ancora ma
non ebbe riparo. Finalmente una porta si schiuse offrendo calore
al buon gigante. Fu allora che in segno di riconoscenza, l'uomo
delle montagne mostrò il suo volto al caritatevole  uomo. Venne
un uomo dai monti e rimase fra la gente.


