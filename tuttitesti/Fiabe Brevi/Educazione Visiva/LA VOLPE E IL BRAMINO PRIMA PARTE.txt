LA VOLPE E IL BRAMINO PRIMA PARTE
C'era una volta un bramino, un sacerdote dell'India, un pò ingenuo e molto buono. Il religioso si muoveva spesso per andare a celebrare cerimonie religiose in luoghi lontani e isolati. Un giorno decise di andare a predicare in un villaggio lontano, per raggiungerlo dovette passare attraverso una foresta. Lungo il cammino incontrò un leone rinchiuso in una gabbia. Il bramino provò pietà per l'animale e decise di liberarlo, nonostante sapesse che i leoni potessero mangiare gli uomini. Il leone gli disse: "Ti giuro che non mangerei mai il mio benefattore!" Così il buon bramino lo liberò. A quel punto l'animale disse: "Come hai potuto pensare che dicessi la verità? Ho fame e ti mangerò!". Allora il bramino gli chiese: "Prima di mangiarmi, sentiamo cosa ne pensa quest'albero! "L'albero rispose: "Gli uomini sono cattivi. Io offro loro riparo e refrigerio, e loro per tutta ricompensa mi tagliano e mi uccidono. Per me lo puoi mangiare!" Il bramino decise di chiedere un altro parere: poco lontano, in una radura, c'era un asino che stava brucando. Gli fecero la stessa domanda e l'asino rispose: "Gli uomini? Creature perfide! Ci sfruttano tutta la vita, e quando siamo vecchi ci abbandonano. Mangialo pure!" 

