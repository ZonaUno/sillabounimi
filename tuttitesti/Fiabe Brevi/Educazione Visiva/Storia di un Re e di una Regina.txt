STORIA DI UN RE E DI UNA REGINA
Visse un mondo di fasti e tradizioni. Il cielo era più vicino alla terra
e la terra si slanciava verso l'alto. Gli uomini discorrevano nei templi
e i teatri erano gremiti. In una grande città un Re governava con
saggezza. Il Re durante una delle sue passeggiate diurne alzò il capo
e si volse verso una statua. Egli non ebbe parole e s'invaghì
dell'opera d'arte: la statua ritraeva una nobildonna del passato.
Durante il giorno il Re, si attardava nella contemplazione dell'opera 
e la notte le si avvicinava furtivo. Una notte il Sovrano volle tenerle
la mano e la passione lo attraversò: l'amore allora avvolse il Re e il
marmo della statua si animò. Il Re aveva un potere: era in grado di
parlare con la statua. La statua non seppe come né perché.
All'improvviso dal suo gelido marmo uscì una bellissima donna.
Con il suo grande dispiacere il Re seppe che ogni giorno la donna
sarebbe tornata statua. Di giorno, infatti, incedendo fra la folla, egli
poteva soltanto sfiorarla. Un giorno il Re passò vicino alla statua e
le pose la corona sul capo. Il popolo capì ed ebbe una Regina.

