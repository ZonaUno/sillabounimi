Un coccodrillo sulle strisce

Treviso è una città piccola e tranquilla. Claudio fa la guardia giurata a Treviso. Una sera Claudio è al lavoro e fa il solito giro di vigilanza notturna. Claudio si guarda bene intorno. A un tratto vede qualcosa di strano sulla strada: vede proprio un coccodrillo che sta attraversando la strada sulle strisce pedonali. Claudio si sfrega gli occhi: prima di quella sera aveva visto i coccodrilli solo al cinema o alla televisione. Quando riapre gli occhi vede sempre il coccodrillo che attraversa lento lento la strada sulle strisce. Claudio non sa cosa fare e telefona ai carabinieri. Il carabiniere che risponde al telefono prima non gli crede. Dice: "Non fare scherzi stupidi, tu hai bevuto qualche bicchiere di vino di troppo!" Ma Claudio insiste e dice: "Sono una guardia giurata, ho visto davvero un coccodrillo, venite a vedere anche voi!"
Alla fine i carabinieri vanno a vedere: prendono il coccodrillo e lo riportano allo zoo.