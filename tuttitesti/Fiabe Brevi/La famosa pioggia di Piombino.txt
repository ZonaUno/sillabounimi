LA FAMOSA PIOGGIA DI PIOMBINO

Una volta a Piombino piovvero confetti.
Venivano giù grossi come chicchi di grandine, ma erano di tutti i colori : verdi, rosa, viola, blu.
Un bambino si mise in bocca un chicco verde, tanto per provare: sapeva di menta. Un altro assaggiò un chicco rosa e sapeva di fragola.
Sono confetti! Sono confetti!
E via tutti per le strade a riempirsene le tasche.
Ma non facevano in tempo a raccoglierli, perchè venivano giù fitti fitti.
La pioggia durò poco, ma lasciò le strade coperte da un tappeto di confetti profumati che schricchiolavano sotto i piedi.
Gli scolari tornando da scuola, ne trovarono ancora da riempirsi la cartella. Fu una grande giornata.
Anche adesso molta gente aspetta che dal cielo piovano confetti, ma quella nuvola non è passata più nè da Piombino, nè da Torino, e forse non passerà mai nemmeno da Cremona. 

