Il giorno dell'udienza, all'ora stabilita il commerciante si trovò puntuale in tribunale, ma Amin non c'era.
Il giudice spazientito aspettò per più di un'ora e stava già per annullare il giudizio, quando arrivò Amin tutto trafelato.
La parola fu subito data al commerciante, che giustificò la sua richiesta dicendo: "Ho chiesto ad Amin di pagarmi cinquecento monete d'argento perchè dalle dodici uova che acquistò a credito sette anni fa potevano nascere dodici pulcini. Questi diventati dodici galli e galline si sarebbero moltiplicati facendo nascere altri galli e galline e così via fino a farmi avere dopo sette anni un enorme pollaio!"
"Proprio così!" esclamò il giudice compiaciuto. "Hai ragione!" E poi rivolto ad Amin, con sguardo ostile ordinò: "Tu adesso, difenditi! Ma prima spiega il perchè del tuo ritardo!"
Amin non si scompose: "Avevo in casa un piatto di fave bollite e le ho seminate nel giardino per ottenere un buon raccolto l'anno prossimo!"
Il giudice urlò subito: "Sciocco, da quando in qua le fave bollite danno un raccolto?".
Allora Amin fu pronto a replicare: "E da quando in qua le uova sode danno origine a dei pulcini?".
Amin vinse la causa.
