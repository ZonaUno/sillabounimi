AMIN E LE UOVA

C'era una volta un contadino di nome Amin, a cui la siccità aveva fatto perdere il raccolto del misero campicello che possedeva.
Deciso a cercare fortuna in un altro paese, partì a cavallo del suo asinello, ma prima acquistò a credito, da un commerciante, dodici uova sode per nutrirsi durante il viaggio.
Passarono sette anni e Amin tornò al villaggio su un bellissimo cavallo nero, seguito da un servo su un cammello carico di monete d'oro e d'argento.
Era diventato ricco e presto la notizia si diffuse fra tutti gli abitanti del paese.
Il commerciante che gli aveva dato le dodici uova a credito, andò subito a bussare alla sua porta, pretendendo cinquecento monete d'argento a saldo del vecchio debito.
Amin naturalmente si rifiutò di pagare una somma così esagerata e la questione fu portata davanti al giudice.