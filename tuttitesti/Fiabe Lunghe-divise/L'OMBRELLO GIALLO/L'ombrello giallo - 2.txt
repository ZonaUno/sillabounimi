In effetti non c’era niente di divertente in quel paese, dove pioveva sempre e gli ombrelli erano tutti neri. 
Solo la piccola Natasha non sapeva cosa pensare. 
Un pensiero le ronzava in testa con insistenza: «Quando piove, un ombrello è un ombrello. Giallo o nero che sia, quel che conta è avere un ombrello che ripari dalla pioggia». 
Per di più, la piccola s’accorgeva che quel signore sotto il suo ombrello giallo aveva l’aria d’essere perfettamente a suo agio e felice. 
Si chiedeva il perché. 
Un giorno, all’uscita dalla scuola, Natasha si accorse di aver dimenticato il suo ombrello nero a casa. 
Scosse le spalle e si incamminò verso casa a testa scoperta, lasciando che la pioggia inzuppasse i suoi capelli. 
Il caso volle che di lì a poco incrociasse l’uomo dall’ombrello giallo, il quale le propose sorridendo: «Bambina, vuoi ripararti?». 
Natasha esitò. Se accettava, tutti l’avrebbero presa in giro. 
