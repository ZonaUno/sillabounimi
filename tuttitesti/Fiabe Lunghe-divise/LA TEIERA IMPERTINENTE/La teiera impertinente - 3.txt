Fu una vera fortuna per lei non essere andata in frantumi! È anche vero che una teiera magica, difficilmente si spezza!
In ogni modo quella notte, mentre il suo padrone, dormiva, la teiera si rianimò e sapete cosa fece?
Decise di tornare dalla sua vecchia proprietaria.
Bussó alla porta di casa e quando la donna aprì la porta e se la vide davanti, urló:  - Oh, no, che disgrazia, ancora qui!!!
Ma poi, commossa dalla fedeltà della teiera, che viveva in quella casa da più di 100 anni, decise di tenersela.
Da allora la piccola teiera non fece più sberleffi alla sua padrona e si comportó sempre bene.
Non ballava più sul pavimento lo Schublatter (solo qualche volta di nascosto, quando la donna dormiva ed era sicura di non essere vista).
E qualche volta, quando la sua padrona la metteva sul fornello per far bollire il tè, allora sì, si lasciava andare a qualche borbottio… Brubbl.., brubbl…, brubble… ma leggero, così come si conviene a tutte le teiere di questo mondo.


