Battendo le ali si diresse verso la luna.
Ma, come potete immaginare, non fece molta strada.
Gli animali sulla sua groppa sembravano diventare sempre più pesanti e, benchè il povero drago volasse da ore, la luna non si avvicinava.
Quando, infine, si accorse che le ali non lo reggevano più, dovette arrendersi. 
Pian piano, planando ad ali tese, discese a terra per sbarcare i passeggeri.
Poi, mogio mogio, ritornò al fiume.
ma lì, riflessa nell'acqua, vide la luna...
"Se non sono riuscito a raggiungere la luna che brilla nel cielo," disse "allora raggiungerò quella che si trova sul fondo del fiume! e si tuffò tra le onde, prima che l'ippopotamo, suo amico, potesse fermarlo... E non riemerse mai più.
Ecco perchè, conclude la leggenda, oggi sulla terra non esistono più draghi rossi...