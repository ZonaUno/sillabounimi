LA BAMBINA DI NEVE

C'era una volta un bel giardino che una fitta nevicata aveva ricoperto di un manto soffice e bianco.
Due bambini, fratello e sorella, si rincorrevano felici tra gli alberi tirandosi palle di neve.
Ad un certo punto, stanca di correre, la bambina propose: "Facciamo un pupazzo di neve?".
"D'accordo!" rispose felice il fratello "Faremo una bambina simile a te".
Com'erano bravi i due fratelli!
Piano piano, dal mucchio di neve pressata prese forma una bella bambina: sembrava proprio vera!
All'improvviso dal bosco salì una strana melodia, trasportata da un venticello leggero che muoveva dolcemente i rami dei pini. In quel momento la bambina di neve sembrò prendere vita: il suo viso si tinse di rosa e la nuova arrivata cominciò a correre insieme ai due fratelli, felici di aver trovato un altro compagno di giochi.
Il giardino ora risuonava delle loro allegre risate....


