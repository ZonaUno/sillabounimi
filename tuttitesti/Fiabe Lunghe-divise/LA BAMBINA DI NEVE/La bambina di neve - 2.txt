Verso sera il padre dei ragazzi tornò a casa e, vedendo quella fanciulla vestita di bianco giocare con i suoi figli, pensò: "Deve essere la figlia di qualche vicino!".
"Basta adesso!" disse poi ai tre ragazzi. "Il freddo sta aumentando: entrate in casa a scaldarvi!".
Spaventata la bambina di neve fece segno di no, ma l'uomo la prese dolcemente per un braccio e la spinse in casa, dicendo: "Come sei fredda! Vieni a scaldarti vicino al fuoco!".
La fanciulla, ormai rassegnata, non osò rifiutare. Appena entrata rimase a lungo immobile a guardare il giardino bianco, che adesso era spazzato da un forte vento che sollevava la neve.
Si mise a piangere e, via via che le lacrime scorrevano lungo le guance, diventava sempre più esile e sottile....
Sul tappeto, vicino alla stufa, poco dopo al suo posto rimase solo una grande pozza d'acqua...