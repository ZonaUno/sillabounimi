Il gabbiano si posò sul ghiaccio e poi cautamente si avvicinò al pinguino. Il pinguino sollevò la testa. 
“Ah!”, disse il gabbiano, “pensavo che fossi morto! Anche ieri eri lì sdraiato”.
Sì, e anche l'altro ieri, pensò il pinguino, e il giorno avanti e quello avanti ancora...
Ma era terribilmente contento che finalmente ci fosse qualcuno!
“Buongiorno”, finì col dire.
“Io mi chiamo Fortala” , aggiunse il gabbiano. “E tu, come ti chiami?”.
Il pinguino non lo sapeva. Non aveva mai avuto bisogno di un nome sull'iceberg.
“Non ho un nome”, disse.
“Che stupidaggine!”, borbottò il gabbiano.
“Tutti hanno un nome. Date le circostanze, ti chiamerò Solosolo” .
“Trovo che sia un nome magnifico”, disse il pinguino. Ma il nome risvegliò la sua interna tristezza.
Il gabbiano si mise a fargli un sacco di domande: cosa faceva lì, perché viveva da solo, come era il pesce da quelle parti.
Il pinguino rispose a tutto, ma aveva poco da dire.
Dovette ammettere che si annoiava, soprattutto.


