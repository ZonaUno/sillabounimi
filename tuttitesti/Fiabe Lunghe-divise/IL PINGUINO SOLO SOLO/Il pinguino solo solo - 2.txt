Le nuvole correvano, correvano. 
D'altra parte un pinguino su un iceberg è poco più di un puntino nero. Il pinguino chiuse gli occhi.
“Sono il più bello, il più forte, il più coraggioso pinguino del mondo... Ma perché sono così triste?”
Grossi lacrimoni gli scorrevano sul becco. Scommetto che voi riuscite a capire il perché. 
Ma il pinguino non lo sapeva. Prese a singhiozzare così forte che un branco di globicefali che passava da quelle parti si spaventò tantissimo.
Ma ecco che un giorno, fra le nuvole, il pinguino intravvide un puntolino nero. 
Piano, piano s'ingrandiva. Quindi si stava avvicinando. Il pinguino aguzzò gli occhi. 
Era un gabbiano e volava sempre più basso. 
Nessun gabbiano si era mai posato sul suo gelido iceberg e il pinguino era tutto eccitato dalla novità. 
Ma chiuse gli occhi per non darlo a vedere. Non voleva che il gabbiano si facesse chissà quali illusioni.

