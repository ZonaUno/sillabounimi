Il telefono bollito

Anna ha detto al signor Lello: "Mi serve un telefono in più da mettere nella mia stanza." Il signor Lello ha trovato nella spazzatura un vecchio telefono molto sporco. Ha aggiustato il telefono, l'ha lavato, ma il telefono è ancora tutto incrostato. Allora il signor Lello prende la pentola della pasta, e la mette a bollire sul fornello con il telefono dentro.
Quando Anna torna a casa, vede la pentola che bolle sul fuoco, e pensa: "Guarda che bravo, il signor Lello, ha messo su l'acqua per la pasta!" Poi alza il coperchio della pentola e resta là a guardare il telefono che bolle.
Quando arriva il signor Lello e domanda: "Cosa si mangia di buono stasera?" Anna gli risponde: "Telefono bollito."