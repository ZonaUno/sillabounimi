Il cane in boutique

La signora Iole Bianchini ha un cagnolino: è un barboncino e si chiama Bibi. La signora Iole vuole molto bene al suo Bibi e compra per lui i cibi migliori e i guinzagli più belli. Ma la signora Iole ha un problema. Nelle giornate d'inverno Bibi trema per il freddo. Quando piove, Bibi si bagna tutto. Le sue zampette si sporcano di polvere e di fango. Alla signora lole viene un'idea. Da qualche mese, nel suo quartiere, la sua amica, Laura Biagini, ha aperto un negozio di vestiti per cani.
Nella vetrina ci sono cappottini, impermeabili, berretti e stivaletti per cani. lole compra un cappotto a quadretti, un berretto simile a quello dei poliziotti, un impermeabile bianco e un paio di stivaletti rossi. Siccome fuori piove, la signora lole mette subito a Bibi l'impermeabile e gli stivaletti. Bibi esce dal negozio tutto vestito. Chissà se Bibi è contento!