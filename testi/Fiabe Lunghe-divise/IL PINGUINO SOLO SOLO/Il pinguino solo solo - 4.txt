“Ma perché non te ne vai verso la terra ferma? A neanche a mezz'ora di volo da qui. E là ci troveresti un mucchio di altri pinguini.”
Altri pinguini! Solosolo raddrizzò la testa. Doveva andare là. Mezz'ora di volo: a quanto tempo di nuoto potrebbe corrispondere? 
Ma che importa? Se si stancava, poteva mettersi a galleggiare. 
E anche se il viaggio fosse durato giorni o settimane, lui doveva andare, vi doveva arrivare.
Si fece indicare la direzione giusta e si tuffò. 
Ma Fortala gli raccomandò : “Sii prudente, Solo-solo. Tu non conosci il mare: è pieno di pericoli! E poi, il viaggio potrebbe essere lungo e faticoso: dovrai avere molto coraggio!”. 
“Non preoccuparti, Fortala” rispose Solo-solo “ E grazie di tutto! Non vedo l’ora di raggiungere i miei amici pinguini! Arrivederci, Fortala!”
“Arrivederci, Solo-solo!” rispose preoccupato Fortala, osservando il pinguino che si allontanava a nuoto.
Solo-solo nuotò per circa mezz’ora di seguito, senza fermarsi mai; poi, all’improvviso, vide un lembo di terra e pensò di essere finalmente arrivato nel paese dei pinguini amici. 
Purtroppo, però, quella era l’isola dove vivevano i pinguini tutti bianchi che, appena videro Solo-solo, lo circondarono ostili. 
