“Ehi! Chi sei, tu, con quella pelle di colore nero?”
Solo-solo osservò il suo corpo: sapeva di essere nero con il petto bianco, ma il colore della pelle, per lui, non era mai stato un problema! E poi, i pinguini bianchi erano sì di colore diverso ma gli somigliavano così tanto!
“Sicuramente sarai un animale molto malvagio, nero come sei!” incalzarono i bianchi pinguini minacciosamente. 
Solo-solo cominciò ad avere paura e implorò: “No, pinguini bianchi, vi sbagliate! Io sono il pinguino Solo-solo e desidero essere vostro amico. Vi prego, credetemi!” 
Ma i pinguini bianchi, sordi alle preghiere, afferrarono il povero Solo-solo e lo scaraventarono in acqua. 
Le onde stavano per inghiottirlo quando, Solosolo, riuscì a tornare a galla e nuotò, nuotò, nuotò, fino alle stremo delle sue forze…..

 “È sfinito” , disse una voce... “È arrivato da poco”, disse qualche altro. “Chissà da dove viene, poverino”, aggiunse una vocina.
“È un pinguino molto grazioso”, disse un'altra. E una tenera carezza gli sfiorò il becco.
Solosolo era troppo stanco per raddrizzarsi. 
Il viaggio era durato giorni e giorni. 
Aveva incontrato tre terribili tempeste. 
Aprì gli occhi e vide la più graziosa pinguina che potesse immaginare.
“È vivo”!, dissero insieme i pinguini. 
“Portiamogli qualcosa da mangiare”. 
Sotto il becco di Solosolo, in un momento, si ammucchiarono pesci e pesciolini. 
Mangiò di vero gusto, circondato dai suoi nuovi amici. Si sentiva invaso da una immensa felicità.
E voi volete sapere dove si trova adesso?
Abita su una spiaggia piena di pinguini di tutti i colori. E non si chiama più Solosolo, , ma ….anzi ho deciso di non rivelarvi il suo nome perché… sono sicura che voi lo indovinerete di certo!!