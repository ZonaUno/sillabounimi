CHICHIBIO E LA GRU

C'era una volta a Firenze, Messer Corrado, un nobile famoso per la passione della caccia e per le feste che dava nel suo palazzo. Un giorno, avendo catturato con il falcone una bella gru, la dette a Chichibio, il suo cuoco, con l'ordine di arrostirla con ogni cura.
Il cuoco aveva quasi portato a termine la cottura, quando passò a trovarlo in cucina una bella ragazzotta della contrada, di cui si era innamorato.
Nel sentire il profumo invitante dell'arrosto la ragazza tanto fece finchè Chichibio gliene diede una coscia.
La gru fu quindi portata alla mensa di Messer Corrado e subito Chichibio fu chiamato per sapere cosa fosse avvenuto alla coscia mancante.
Il brav'uomo imbarazzato rispose: "Signore, le gru hanno una gamba sola!".
"Come, una sola gamba?" domandò Messer Corrado, "Credi che sia la prima gru che vedo?".
Chichibio si sentì obbligato ad insistere: "E' proprio così! Se avessi degli uccelli vivi, ve lo potrei dimostrare!".
Messer Corrado, per rispetto verso gli invitati, non volle continuare la discussione e concluse: "Va bene, domattina andremo a vedere, ma se non sarà come dici tu, te ne pentirai amaramente!".



