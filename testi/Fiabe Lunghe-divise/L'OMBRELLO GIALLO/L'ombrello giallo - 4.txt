Quell’uomo mi insegnò perché sotto l’ombrello nero le persone erano tristi: il ticchettio della pioggia e il nero dell’ombrello le immusoniva, e non avevano alcuna voglia di parlarsi. 
Poi, improvvisamente, l’uomo se ne andò e io mi accorsi che avevo in mano il suo parapioggia giallo. 
Lo rincorsi, ma non riuscii più a trovarlo: era scomparso. 
Così, ho conservato l’ombrello giallo e il bel tempo non mi ha più lasciato». 
Natasha esclamò: «Che storia! E non sente imbarazzo a tenersi l’ombrello di un altro?». 
Il signore rispose: «No, perché so bene che questo ombrello è di tutti. Quell’uomo l’aveva senza dubbio ricevuto anche lui da qualcun altro». 
Quando arrivarono davanti alla casa di Natasha, si salutarono. 
Appena l’uomo, allontanandosi, scomparve, la ragazzina si accorse di avere in mano il suo ombrello giallo. 
Ma ormai quel signore gentile chissà dov’era. 
Così Natasha si tenne l’ombrello giallo, ma sapeva già che presto avrebbe di nuovo cambiato proprietario, sarebbe passato in altre mani, per riparare dalla pioggia e portare il “bel tempo ” ad altre persone.
