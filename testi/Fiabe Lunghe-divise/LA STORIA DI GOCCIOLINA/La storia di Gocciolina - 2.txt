Parecchi giorni dopo uscì dalla terra: era la goccia di una sorgente.
Gocciolina chiese a una sua compagna: "E adesso dove si và?"
La goccia che le stava vicino rispose: "Adesso andiamo a incontrare un ruscello, poi al fiume e il fiume ci porterà al mare."
Ma le cose non andarono così e le avventure di Gocciolina di continuarono. Il sole la catturò di nuovo e Gocciolina si ritrovò in una nuvoletta sospinta dal vento.
"Senti, nuvoletta, l'autunno sta per finire e presto verrà l'inverno.
Adesso ti porterò sulle alte montagne e vedrai quante meraviglie!" disse il vento.
Mentre volava, Gocciolina incontrava amici e parenti che le portavano le notizie dal mare.
 Sai che è partito anche nonno Acquerottolo?" le disse un giorno sua cugina. "Non volevano lasciar Io andare, alla sua età, ma lui ha tanto insistito!"
"E Goccetto è tornato?" chiedeva Gocciolina. "No, non ancora."
All'improvviso si scorsero in lontananza le montagne e Gocciolina era impaziente di arrivare.
"Siamo arrivati sulle montagne" disse il vento,
"Ma siamo troppo alti, bisogna scendere per vedere bene" 
E cominciò a far scendere la nuvoletta verso il basso. 
Intanto arrivarono nuvoloni grigi da ogni parte e venti gelidi incominciavano a soffiare.
Gocciolina si sentì stanca, poi si mise a danzare, leggera come un petalo di fiore. 
Anche le sue amiche e i suoi parenti si erano trasformati in farfalline bianche che danzavano nell'aria:
"Che cosa è successo?" chiese al vento. "
"Sei diventata un fiocco di neve" le rispose.
"Che gioia!" esclamò Gocciolina e continuò a danzare finché fu stanca.
"Scendi a riposarti sulla montagna" le suggerì il vento.
Gocciolina si posò sulla montagna e si addormentò, insieme a milioni di altri fiocchetti, tutti stretti stretti l'uno contro l'altro.
La neve continuava a scendere dal cielo e premeva col suo peso sul fiocchetto di Gocciolina e dei suoi compagni, tanto da trasformarli in ghiaccio.



