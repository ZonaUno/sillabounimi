LA STORIA DI GOCCIOLINA

C'era una volta una piccola goccia d'acqua, di nome Gocciolina, che viveva nel mare insieme ad altre sue compagne: rideva, scherzava ed era molto felice.
Un giorno Goccetto, suo fratello, volo' in cielo e Gocciolina diventò molto triste. 
Questo succedeva a molte gocce che stavano sulla superficie del mare che, riscaldate dal sole, si alzavano in cielo e volavano su.
Anche Gocciolina voleva vedere il mondo e decise di farsi notare dal sole così che la scaldasse e la facesse volare. 
Finalmente un caldo raggio di sole si posò sopra di lei e la riscldò. 
Gocciolina si sentì leggera leggera e capì che stava volando.
In cielo incontrò tante sue compagne, trasformate come lei in vapore e, insieme, formarono una nuvola trasportata dal vento leggero.
Ma dopo poco il venticello si trasformò in un vento forte che spingeva le nuvolette verso dei grossi nuvoloni neri.
"Chi sono?" chiese Gocciolina.
"Sono tanti tuoi parenti" rispose il vento.
"E da dove vengono?"
"Dal mare, dai laghi, dai fiumi, dai torrenti..." risposero moltissime voci da dentro i nuvoloni.
Intanto l'aria era diventata molto fredda.
"Ahime!" pianse Gocciolina, "non so cosa mi stia succedendo, ma mi pesa la testa. 
Quest'aria fredda mi fa male. Non posso più volare!"
Mentre diceva così, precipitò giù, seguita da tutte le sue compagne che erano ridiventate gocce d'acqua, come lei.
Gocciolina cadde su un prato fiorito, dove trovò molti fiori e molte erbe assetate. 
Penetrò nella terra e si spaventò perchè là sotto era buio, ma seguì le altre gocce...

