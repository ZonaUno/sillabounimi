Il vecchio coccodrillo

In un fiume dell' Australia vive un vecchio coccodrillo. Il vecchio coccodrillo è molto grande: misura cinque metri. Ma il vecchio coccodrillo, con l'età, ha perso i denti e non riesce più a prendere i pesci del fiume. Molto avvilito, il vecchio coccodrillo si rifugia in una pozza d'acqua e sta là fermo. Un vecchio signore australiano che abita vicino al fiume vede il coccodrillo nella pozza e pensa: "Se lo lascio qua questo povero vecchio coccodrillo morirà di fame." Il vecchio signore non vuole lasciar morire il coccodrillo. Chiama altri uomini per aiutarlo a portare il vecchio coccodrillo in un luogo sicuro.
Lì gli daranno da mangiare e il coccodrillo potrà vivere tranquillo.