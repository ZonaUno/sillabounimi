Il volto della vendetta 24

Non era molto grossa: una striscia di carri lunga una diecina di vetture, provenienti dal nord e dirette in Messico, trasportanti stoffe e manifatture destinati alle rare boutiques simil-europee di Tucson, Nogales e di parte della Sonora, cui si era aggiunto il carro di Katie diretto soltanto fino a Tucson. Matt e l'irlandese Mike erano a fianco del carro della ragazza, pronti come scorta. John stava affianco al sedile, e teneva la mano di Kathleen. Quando lo squadrone C, al comando del capitano Connelly e del tenente Gatewood, fu completamente schierato pronto a partire subito dopo la carovana, i capi-convoglio diedero il via. Katie si chinò verso John e gli diede in fretta un bacio: "Cerca di non farti ammazzare, John!". Lui sorrise di lato: "Fino ad adesso ci sono sempre riuscito". Senza risposta, solo con un caldo sorriso, la ragazza incitò i cavalli e partì. La scorta di cinque soldati stava lungo la carovana con due uomini per lato ed il sergente comandante in testa. A loro volta, Mike e Matt stavano ai lati del carro di Kathleen, tenendola strettamente al sicuro. John rimase a guardare finché l'ultimo carro scomparse fra la 
polvere. Dopo, passò al galoppo davanti a tutto lo schieramento, fino a porsi a fianco del tenente Gatewood e del capitano; quindi disse a voce alta: "Avanti, andiamo!". Il capitano sbottò in tono marziale: "Mc Thierman! Voi siete qui per la vostra profonda conoscenza degli Apaches, e di questo vi rendo merito, ma non andate oltre questo! Se permettete, qui gli ordini li do io!", e poi, rivolto a Gatewood: "Tenente, per due al trotto!". Gatewood urlò secco e flemmatico l'ordine alle truppe: "Squadrone, per fila sinistra, per due. Trotto!". Così, impettito e formalmente ben inquadrato, lo squadrone imboccò le porte del forte verso l'ampia prateria. Mc Thierman, in sella al suo cavallo fuori schieramento, a lato della colonna, borbottò fra se e se: "Cominciamo male!". Alcuni minuti dopo fece segno a Gatewood di affiancarglisi. Il tenente accennò qualcosa al capitano, che lo congedò; Gatewood si allontanò dai ranghi con un saluto militare, e andò ad affiancarsi al pistolero. "Gatewood", fece John, "Che tipo è questo Connelly?". Il tenente rispose fermamente: "E' un ottimo ufficiale, Mc Thierman. Durante la guerra ha compiuto innumerevoli 
operazioni eroiche, ed ha comandato uno dei reparti di punta alla carica contro il fianco destro di Johnston a Shiloh Curch". "Magnifico!" imprecò Mc Thierman, "Così abbiamo un comandante che crede di poter sconfiggere gli Apaches attaccandoli come faceva sui campi di battaglia in Virginia! 
