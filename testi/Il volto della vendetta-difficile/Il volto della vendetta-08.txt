Il volto della vendetta 08

Il pistolero prese la parola, e introdusse Mike e Matt: "Generale, permetta che le presenti i miei due ultimi pards: questo ragazzo" fece indicando Matt, "Si chiama Matt Duncan; è sveglio e svelto sia di cervello che con la pistola, ma ancora meglio col fucile. E se avrà un po' di anni da vivere, riuscirà ad avere abbastanza esperienza da non farsi ammazzare da qualche vecchio frontiermen come noi due, generale, che gli tenda un imboscata dietro un albero". Il generale sorrise stringendo la mano a Matt, dicendo: "Figliolo, avremmo bisogno di gente come te nella cavalleria!". "Già" sorrise Matt, "Solo che sono io a non avere bisogno della cavalleria!". Se la risero tutti e quattro, e poi Mc Thierman indicò Mike: "E questa chioma rossa è una pura figlia della verde Irlanda, generale! Il nome di questo simpaticone è Mike O'Connor, e fra una pallottola e l'altra cerca di fare il fotografo". Il generale strinse la mano anche a Mike: "O'Connor... Ho già sentito parlare di voi. Mi sembra che me ne abbia parlato Sheridan, e forse anche Grant... Voi eravate a Pittsburgh, vero?". "E anche a Gettysburg" rispose Mike, "E ad Appommattox 
e a Bull Run, e nello Shenandoah!". "Gia, già" fece il generale,"avevo molto sentito delle vostre fotografie. Certo, siete molto bravo!". 
Il volto della vendetta 09
