Il volto della vendetta 04

Frattanto, mentre era iniziata la copertura dei Nostri, i soldati, senza chiedersi troppo cosa stesse succedendo, erano montati in sella ed erano usciti al galoppo dalla gola. Ora la battaglia si era spostata verso l'alto. Il tiro di John era cadenzato, non rapido, ad ogni sparo faceva eco con calma lo scatto secco e metallico della leva dell'otturatore, il ritmo non troppo serrato. Ma la precisione era micidiale. Sparò due, tre, cinque colpi, ed altrettanti Apaches fra le rocce stramazzavano nella polvere rossa impastandola con il sangue rubino delle loro ferite che li strappavano avide alla vita. Il tiro di Matt era più rapido, nervoso, alcuni colpi rimbalzavano sibilando acutamente sulle rocce, ma molti andavano a segno e il suo enorme Springfield calibro 56 apriva nei corpi dei malcapitati indiani orrendi crateri che attraversavano i busti e continuavano inarrestati la loro corsa. Quello che usciva dalla carabina Spencer di Mike era più rumore e fumo che un tiro. Per sbaglio, un indiano venne colpito da una delle pallottole vaganti dell'irlandese che aveva colpito una roccia dietro l'apache e, rimbalzando, si era conficcata nella 
sua schiena. Ma la battaglia durò molto poco. Ben presto John rinfoderò il fucile trattenendo il cavallo imbizzarrito per il frastuono delle battaglia, urlò a Matt e Mike la ritirata, e si infilò di nuovo sullo stretto sentiero che attraversava quella babele di massi e canyons. Dietro di lui i due compagni lo seguivano ad un galoppo serrato nonostante gli spazi soffocanti e le curve strettissime. Usciti all'aperto sul crinale da cui erano saliti, vi si gettarono decisi giù scivolando lungo le pietre che si trascinavano dietro. In piano, puntarono sul drappello che si vedeva non troppo in lontananza e si lanciarono in un forsennato ventre a terra incitando in ogni modo le cavalcature. Qualche attimo dopo, spuntarono dalla gola, urlanti come ossessi, gli Apaches sui loro cavalli all'inseguimento. I tre cavalieri non ci impiegarono molto a raggiungere il drappello dei soldati. John si affiancò al tenente comandante il manipolo di cavalleggeri, e lo incitò ad aumentare l'andatura. "I cavalli 
sono stancchi, si sfiancheranno!" protestò l'ufficiale. "Che si sfianchino!" fece Mc Thierman, "Meglio che ci lascino la pelle loro piuttosto che noi. Il forte non è lontano, ce la dovremmo fare!". 
