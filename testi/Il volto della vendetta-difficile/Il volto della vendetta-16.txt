Il volto della vendetta 16

Quando iniziò a cantare, John e Katie si guardarono dolcemente negli occhi. Poi lui si alzò e, avvicinatosile, la prese con tenerezza in braccio. Lei gli passò affettuosamente le braccia intorno al collo, e uscirono così nella notte illuminata dal chiarore della luna piena. John la portò fino sulla porta della baracca che le era stata data dal comando. Posandola in terra, lei gli disse: "Vieni, la notte è tanto bella, andiamo a fare due passi". Così passarono davanti alla sentinella che li lasciò andare con un sorriso di complicità, ed uscirono nella prateria. Lui le cinse le spalle minute e delicate con un suo robusto braccio, e le diede un bacio fra i capelli profumati. Katie alzò i piccoli occhi marroni che brillavano verso di lui. John vide per terra una giovane pianta di cactus, sulla quale pareva miracolosamente sbocciato un fiore stupendo. Si chinò e, tirato fuori il coltello da dietro la schiena, con un gesto esperto e difficilissimo, in una mossa svelta staccò il fiore dalla pianta. Appoggiandolo sulla lama, lo diede a Katie, che se lo pose con delicatezza fra i capelli. Poi si avvicinò a lui e gli passò tutte e due le braccia 
intorno alla vita. John le parlò con un tono che aveva del paterno: "Ehi, piccola, non ti ho ancora chiesto come ti trovi qui. Credevo di trovarti al tuo saloon a Tucson!". "E ci stavo fino a poco meno di due mesi fa" fece lei tenera, "Venni qui per portare un carico di botti di vino a José, il messicano. Ma proprio in quei giorni si è riscaldata la situazione con gli indiani, e per rischiare di partire e tornare da sola, ho preferito aspettare una qualunque carovana abbastanza numerosa che ritornasse a Tucson. E sono ancora qui!". "Hai fatto bene" fece sorridendo protettivo John, "Mi seccherebbe dover venire a portare fiori sulla tua tomba!". "Già, seccherebbe anche me!" fece lei ridendo. Scoppiarono tutti e due a ridere, e risero tanto appoggiando teneramente le fronti l'una contro l'altra. Poi lei, solleticandogli una guancia con un dito, gli chiese: "E tu, cosa hai fatto in Canada?". "La stessa cosa che faccio ovunque mi chiamano e per cui mi pagano" fece lui con un tono amaro. "Ammazzi degli uomini il cui unico errore è stato non assoldare te prima che lo facessero i loro avversari" rispose lei. "Già" annuì John con un tono colmo 
d'amarezza. Lei gli prese una delle sue ruvide e grosse mani fra le sue due minute manine affusolate e delicate. "Katie" disse John, "Devo raccontarti una storia". Preso fiato, Mc Thierman iniziò una lunga storia. 
