Il volto della vendetta 17

Di un cowboy che si innamora di una giovane figlia di un capo Sioux. E che, sul punto di sposarla, sente il bisogno di andarsene, la lascia per ritornare nella prateria, alla vita che ha sempre avuto, con le stelle come tetto sulla testa, e come camino un fuoco di bivacco. Katie alla fine della storia gli strinse la mano con una tenerezza indicibile. "E' sempre così, John: tu te ne devi andare via, fa parte di te. Te ne sei sempre andato. Non hai una casa, non hai un posto fisso. Ti conosco da tanti anni, e lo so. Il tuo posto è ovunque ci sia legna da accendere un fuoco, un grilletto da premere e un cavallo per galoppare libero". Quando disse qusto, John la fissò attentamente nei begli occhi che riflettevano il pallore della luna. Con la mano le accarezzò dolcemente una gota. Poi avvicinò le labbra a quelle di lei, Katie si alzò in punta di piedi. Rimasero a lungo uniti in quel bacio, intorno a loro la prateria silente. La luna proiettava le loro ombre rade. Erano due figure d'amore nella tenera luce d'una notte del West. Il mattino seguente l'atmosfera del forte era colma d'una frenetica agitazione, tanto tesa che la si sarebbe 
potuta tagliare con una sciabola. Le truppe si affacendavano in sveltezza in assetto da parata, ufficiali e sottufficiali lucidavano gli ottoni delle uniformi, gli stallieri ingrassavano i finimenti. Anche il giovane Matt era stato coinvolto in questo turbinìo di vorticose frenesie. Quando seppe del motivo di tanta agitazione, si mise anch'egli a correre per lungo e per largo alla ricerca di John. Alla fine corse a svegliare Mike che ancora dormiva su un tavolo della cantina. Lo prese di peso, e, nonostante la mole dell'irlandese, lo trascinò fuori e lo scaraventò nell'abbeveratoio dei cavalli. Al contatto con l'acqua gelida, Mike cacciò un urlo acuto e intenso. Ma non appena gli fu detto a sua volta il motivo di tale confusione, scattò fuori dalla vasca e si mise a trottare in ricerca di Mc Thierman. Frattanto Matt si recò in fretta e di furia a chiamare Kathleen. Bussò con vigore alla debole porta della baracca facendola traballare pesantemente. Quando la porta si aperse, per gli occhi che erano abituati alla luce il ragazzo non riconobbe neppure chi gli aveva aperto, ma già stava mitragliando parole tutto agitato: "Presto, 
Katie, uscite, c'é una grossa novità! Svelta!". Poi si fermò di colpo. Si rese conto che non parlava con Kathleen quando vide che l'ombra che stava sulla porta davanti a lui lo sovrastava di tutta la testa ed aveva due spalle larghe come un armadio. 
