Il volto della vendetta 25

Fortuna che quel vecchio testone di Crook mi aveva assicurato che non c'erano idioti nei suoi reparti questa volta!". Gatewood abbassò la testa con un sorriso, poi la rialzò guardando in faccia l'interlocutore: "Mc Thierman, vi dico soltanto che il capitano Connelly è un uomo del tipo che mi fa apprezzare ancor più la vostra presenza". Mc Thierman imprecò pesantemente, poi spronò il cavallo. Qualche ora più tardi, la colonna procedeva lungo la costa rocciosa di un altopiano, fra il caldo e il silenzio rotto solo dal rumore degli zoccoli sulle pietre e il tintinnare di sciabole e finimenti che echeggiavano fra i massi del crinale, mentre la polvere si impastava col sudore sulle divise e colava lungo le tempie. D'improvviso Mc Thierman s'arrestò come allarmato da un silente frastuono. Lanciò il cavallo al galoppo verso il capitano, e prese ad urlare: "Via! Via dal declivio, capitano! Allontanatevi!". Alle urla del pistolero fecero immediatamente eco, dalle rocce, diverse salve di una fucileria dei Chiricahuas scarna ma che sparava selvaggiamente. Mc Thierman arrivò dal capitano: "Ritiratevi, allontanatevi da qui!". Connelly sguainò con con un 
gesto glorioso la sciabola. Poi fece secco, rivolto a John: "Mc Thierman, ora avete esagerato! Qui, fino a prova contraria, comando io!"; quindi, rivolto ai suoi soldati: "In formazione d'attacco! Fronte al nemico! Trombettiere, suona la carica!". John era furioso; estrasse una delle sue pistole in un lampo, e la puntò al capitano: "Brutto imbecille! Ferma quei soldati o sarà l'ultimo errore della tua vita!". Il capitano era paralizzato, mentre un sergente sopraggiungeva da dietro. Mentre Mc Thierman pensava che il sottufficiale fosse venuto a far ragionare Connelly, quello invece con il calcio del fucile lo colpì duramente sulla nuca, e John stramazzò a terra. Lo squadrone, così, si arrampicò al galoppo lungo il ripido declivio caricando gli Apches, e questa fu l'ultima immagine negli occhi impotenti del pistolero. Più tardi,rinvenne sentendo dell'acqua fresca sul volto, e una mano bagnata che gli stimolava con dei piccoli schiaffi la faccia. Gatewood, chino su di lui, gli parlò: "Mc Thierman, come vi sentite?". John si portò una mano alla testa: "Oooh! Mi sembra di avere un nido di vespe in testa!". Lentamente, e sorretto da 
tre uomini per via della sua erculea e statuaria mole, si rimise in piedi. "Dov'é quel fenomenale idiota?" chiese massaggiandosi dolorosamente dove era stato colpito e guardandosi intorno. Gli rispose Gatewood: "Il capitano Connelly è morto guidando la carica su per il crinale roccioso". 
