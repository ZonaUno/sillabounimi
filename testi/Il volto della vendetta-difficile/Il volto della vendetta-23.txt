Il volto della vendetta 23

Ditemi voi, signor Mc Thierman, come mi devo comportare?". John scosse la testa ridendo: "Voi avete una visione un po' distorta dei rapporti umani, signorina!". "Voi dite?" fece lei acidula. "All'età vostra" rispose John, "Certamente si vede ogni evento della vita come una salita da conquistare ferocemente. Ma col passare degli anni, i pendii si appianano, gli angoli si smussano, e si giunge a capire che non ha assolutamente nessuna importanza chi è a reggere le redini!". "In ogni tipo di rapporto umano" sentenziò lei con una voce acuta ed una punta di presunzione, "Uno è il dominatore, e l'altro è il dominato!". Il pistolero inarcò le sopracciglia con una dovuta aria di superiorità: "Ma così la vita si ridurrebbe ad una continua guerra". "E forse non lo è?" fece la ragazzina. Mc Thierman sorrise: "Signorina, allora aspettatevi molte sorprese dalla vita. Di buone, e di cattive!". Louise inarcò un sopracciglio con fare affascinante. Poi si allontanò senza dire una parola, pensosa. Dal fondo della scuderia, da dove aveva ascoltato tutto, arrivò a passi leggeri Kathleen. Da dietro, cinse le braccia intorno alla vita di John e si alzò 
in punta di piedi per dargli un piccolo bacio su una guancia. Lui si girò e le pose le braccia dietro la nuca, appoggiate sulle spalle di lei. "E qual è la tua guerra, John?" chiese lei. Lui continuò a fissarla a lungo, senza risposta. Poi la prese leggera, l'alzò e la pose in groppa al cavallo. Sorrise a vederla lassù: "Ti ricordi la prima volta che t'insegnai ad andare a cavallo? Al primo passo dell'animale perdesti la presa delle ginocchia e scivolasti giù rigida come un bastoncino!" disse ridendo come se rivedesse la scena. "Già" disse lei tenera, "E ricordo che ci fosti tu a prendermi". Mc Thierman le accarezzò una mano: "Ci sarò sempre prenderti, ogni volta che cadrai!". Lei sorrise grata e serenamente sicura. Mollò la stretta delle gambe e si lasciò scivolare giù dalla schiena del cavallo. John la prese fra le braccia leggiadra come un fuscello, con una presa sicura. Lei gli passò un braccio intorno al collo, e attirò la testa di lui verso la sua. Si scambiarono così un intenso bacio, mentre lui la teneva fermamente sicuro in braccio. Mc Thierman, Matt, Mike e Katie si rincontrarono sul piazzale qualche ora dopo. La carovana era pronta alla partenza, i capi-convoglio erano in fermento. 
