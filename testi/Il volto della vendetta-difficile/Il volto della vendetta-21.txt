Il volto della vendetta 21

E tutto quello che aveva ottenuto, da un Crook forse ancora più amareggiato di lui, era stata la copia di un ordine scritto del ministero della guerra e del ministero per gli affari indiani. Sapeva che la situazione in bilico sarebbe degenerata alla minima provocazione, e immaginava che il focolaio che si sarebbe acceso sarebbe stato ancor più devastante e difficile da domare di quello che si stava cercando di spegnere. In mezzo a tutto questo, le scorribande dei gruppi di predoni e razziatori che si erano separate dalla tribù di Geronimo continuavano a terrorizzare i ranches e le fattorie dell'ampia zona. I reparti erano costantmente impegnati nella caccia a questi invisibili fantasmi, che si palesavano soltanto per attaccare, tendere spietate imboscate, mordere senza pietà per poi lasciare la presa e d'improvviso fuggire. Mc Thierman, Matt, Mike e la dolce Katie attendevano la partenza di una carovana che avrebbe riportato la ragazza a Tucson, dove sarebbe stata certamente più al sicuro che non al forte. In questo tempo d'attesa, Matt aveva conosciuto una giovane ragazza. Si chiamava Louise, ed aveva poco più di 
diciotto anni. Una sera, quando alla cantina i soldati avevano organizzato una festa, fra il trambusto della musica e la fenesia generale Matt si era praticamente ritrovato fra le braccia questa esile figurina bellissima, con la quale aveva iniziato a ballare. Poco dopo Mc Thierman, che se ne stava seduto in fondo alla sala in un angolo con i piedi su una sedia, abbracciando affettuosamente Katie, aveva visto i due ragazzi uscire di corsa dalla porta sottraendosi alla folla in cerca di un luogo appartato. Il mattino dopo John era in scuderia, a strigliare il suo stupendo cavallo. Matt arrivò con un sorriso fra le nuvole in faccia e un aria stralunata. Si avvicinò al cavallo, e disse: "John, penso di esserci!". Sempre lavorando di bruscone di saggina, il pistolero chiese: "Ci sei dove?". Il ragazzo rispose con un lungo unico sospiro: "Sono innamorato!". Mc Thierman smise di strigliare, e lo guardò da sopra la groppa dell'animale: "Non mi sembra il momento!". Matt si risvegliò dalla sua estasi idillica: "Che intendete dire?". "Intendo dire che con il fermento che c'é in giro, hai scelto un brutto momento per andarti ad innamorare! 
