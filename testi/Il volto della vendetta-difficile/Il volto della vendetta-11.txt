Il volto della vendetta 11

L'attività sul piazzale era mutata radicalmente dalla confusione babelica precedente. Ora i sergenti avevano ripreso le esercitazioni delle reclute, gli artiglieri si erano di nuovo adoperati alla pulizia del loro pezzo Howitzer. Un anziano sergente maggiore, il decano del forte, stava fumando la sua saporita pipa sul portico proprio fuori del quartier generale di Crook; con i vecchi occhi abituati da anni alla vita militare osservava tutto, lo annotava nel memorandum mentale, e nulla sarebbe più stato cancellato. John, Matt e Mike scesero nella polvere del piazzale e lo attraversarono diretti alla cantina dall'altro lato del forte. Mentre stavano salendo gli scalini dell'impalcato di vecchio legno ingrigito, il nostro pistolero si sentì chiamare: "John Mc Thierman! Ora non riconosci più nemmeno le vecchie amiche?!". A sentire la voce, John si voltò di scatto. In piedi in mezzo al piazzale stava una bellissima giovane ragazza. Una splendente chioma di capelli rossi lisci e fluenti, che sbandieravano al vento, un volto sorridente che sprizzava una dolce gioia, la lunga gonna le svolazzava sospinta dall'aria della prateria. Il rude 
volto di Mc Thierman si rallegrò di colpo, in modo incredibilmente visibile. "Kathleen!" esclamò al settimo cielo. Poi corse incontro alla ragazza e la prese fra le braccia. La sollevò come un fuscello fiorito fece roteare mentre lei rideva gioiosa. La riposò in terra e le diede un affettuoso bacio sulle labbra sottili. Mentre si guardavano, ridevano anche con gli occhi. Poi, quando si accorsero che l'intero piazzale li stava osservando, recuperarono un certo contegno. Lui le cinse un braccio intorno alla vita e l'accompagnò dai suoi amici. Felice come non mai, John la presentò: "Mike, Matt, vi presento la mia vecchia amica Kathleen. Katie, questi sono due miei pards: quello giovane si chiama Matt Duncan, ed è uno svelto pistolero in erba; e il gioviale pacioccone è irlandese come te, si chiama Mike O'Connor e fa il fotografo". Matt disse in un tono ironicamente stizzoso: "John, mi sembra che sia un po' più di un amica, la simpatica Kathleen!". Mc Thierman senza guardarlo neppure troppo male gli affibiò un portentoso calcione nel sedere scrollandogli una nuvola di polvere dai calzoni: "I giovani galletti come te dovrebbero imparare a 
contare fino a dieci prima di parlare, e poi mordersi la linga e tenere il becco chiuso!". Poi guardò Kathleen, e insieme a lei scoppiò a ridere. 
