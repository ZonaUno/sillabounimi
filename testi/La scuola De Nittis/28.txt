La scuola De Nittis 
Capitolo 28

In quel tempo Mosè era and... hem scusassero. Volevo dire, in quel tempo Barletta non offriva molti svaghi, anzi a dir la verità era d'una noia mortale che a confronto Locorotondo sembra Rimini il 15 agosto. Gli unici che provavano una sorta d'evasione dal piattume mattiniero erano i partecipanti al famoso 
"strascico". 
Lo strascico era il passeggio che molta gente soleva fare tra le 19:45 e le 22:00 massimo, prima di cenare ognuno nella sua dimora. Il nome deriva dal suono onomatopeico "Ssschtr" che era ciò che si sarebbe sentito in maniera assordante se al momento di punta della passeggiata tutti gli strascicofili fossero stati 
zitti. La gente veniva da quartieri lontani come Patalini, il Parco degli Ulivi, il Vietnam, le Mattonelle Rosse, oltre che dal quartiere di zona S.Maria, nome preso dalla cattedrale; le auto che avevano portato intere famiglie in centro invadevano ogni buco disponibile, marciapiedi, passi carrabili, posti riservati 
a portatori di handicap, a poliziotti, a commercianti, strade invase, parcheggi saccheggiati, case affittate per l'auto, per il cane e per il gregge e i residenti nelle zone pedonali erano visti come dei démoni o demòni che vogliono passare nella zona proibita solo perché sono residenti e, malvagi, mostrano ai 
vigili, che poveri si prodigano per i cittadini, miliardi di fascicoli della "Gazzetta Ufficiale" i quali attestano che hanno ragione, ma soggiogati dalla forza pubblica, protetta a sua fortuna da S.Abuso di Potere, fanno dietro-front. La capienza massima si sforava ogni Sabato e Domenica, ma si superava alla 
allora detta festa della Madonna, che festeggiava i Patroni della città: S.Ruggiero e la Madonna dello Sterpeto, quando il 79,9% delle più di 100000 persone residenti più centinaia tra ambulanti ed extra-comunitari invadevano con i loro corpi, odori, roba e refurtiva le ipocapienti strade del centro. 
Ebbene, per evitare lo strascico del sabato, io Carlo e due nostri amici, che seguito a nominare perché altrimenti rischio il linciaggio, Angelo Negro e Gennaro Tifoso, decidemmo di andare nella ridente, non che Barletta non sia ridente anzi ci sarebbe da crepare dalle risate, ma cambiare ogni tanto, diceva 
il saggio, fa bene,...dicevo, andammo nella ridente città di Trani. 
La sera era calma e fresca, divertente tutto sommato, ma non sapevamo minimamente ciò che ci sarebbe capitato. Passavamo vicino al porto turistico quando sentii un timido :-Uèi!- Mi voltai ed era Alba che camminava abbracciata ad un ragazzo. Guardai Carlo con espressione magnetikenigmatica il quale non 
resse il mio imponente sguardo e confessò tutto dicendomi che prima di dirmi tutto voleva esserne sicuro. Ebbene Alba Chiarazzo s'era fidanzata. Qua già mi installarono tre "baipass", e solo grazie a questo mi salvai. Ma quando Carlo mi disse che costui, di cui però non sapevamo il nome, era un 
seminarista e che aveva lasciato il seminario non perché chiamato dalla banca del seme ma perché s'era legato con Alba, mi vennero collassi alché i medici sostituirono il mio povero cuore con quelli di nove gemelli siamesi. 
Ripresomi pensai che non era così grave come avevo pensato in un primo momento: infatti c'era un sacco di gente che frequentava il seminario per studiare senza pagare e poi non diventava prete; era sicuramente questo il caso poiché Chiarazzo non era certo la Marilin del 2000. 
  
