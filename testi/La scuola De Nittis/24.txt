
Capitolo 24

Tempo dopo trovatomi ad un club sportivo (Capirai! Era un campetto di 2x4m in erbetta sintetica che quando pioveva si ritirava e si doveva giocare uno 
sull'altro come un totem su una spugna verde), che qualcuno dei miei lettori ricorderà situato nella piazza della stazione, di cui nessuno sapeva il nome e 
se ci si doveva dare un appuntamento lì, si diceva -Alla stazione! 
Ebbene, nel pieno di una partita, vidi che c'era Perversi come spettatore; poco dopo venne il Camillino che parlò a lungo, senza spargimento di sangue, con 
Antonio. Ciò si ripeté altre due volte a distanza di poche giornate. Qualche giorno dopo, Carlo venne a sapere da una sua compagna di classe, Vanna (detta la 
giapponese a causa della pelle giallastra epatica, il naso che è usato dall'aviazione della NATO per gli atterraggi di fortuna, i denti la cui 
grandezza è una spudorata imitazione di quella dell'iceberg che colpì il Titanic, ma soprattutto gli occhi che a causa dell'astigmiopresbitismo tendevano 
a schiacciassi all'estremorientale), che le tre bestie infernali le avevano detto che lui sarebbe andato con loro alla festa di una certa Gianna Ndolavisti. 

Questo rimase nella storia: perché le tre bruttezze avevano detto che sarebbero andate ai festeggiamenti con Carlo, se quello era il falso? 
Qualche giorno dopo avemmo una mezza risposta proprio dalla stessa giapponese: s'inventarono quella frottola per convincere l'esitante nipponica ad andare alla 
festa, avendo constatato che la ragazza non voleva perché non c'era nessuno che conoscesse, ma comunque: arrivata al party non si sarebbe accorta che lui non 
c'era e non le avrebbe sgozzate ed offerte al dio scintoista dei serial-killer? 
Tutto ciò si può riassumere con le sagge parole di Spersa: -Boh, chi ci capisce niente! 
  
