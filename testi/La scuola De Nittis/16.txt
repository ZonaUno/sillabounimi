La scuola De Nittis 
Capitolo 16

Finita l'estate ricominciò la scuola (ma và?!?), il caso volle che per mia sfortuna mi ritrovai in classe, 1^B, con Perversi e Manomorta, quello del bacio (ricordate?). 
L'anno iniziò molto ma molto ma molto bene, infatti Antonio mi chiese, il primo giorno di scuola poco prima di entrare in classe, se avevo visto Maria. Io gli risposi affermativamente aggiungendo che però non le avevo rivolto parola alcuna, senza confessare il motivo, ovvero il ribrezzo che provavo nei sui 
confronti avendo in mente il paragone di stretta uguaglianza tra lei e Pippo Baudo prima del trapianto di capelli. Comunque capii che Perversi sapeva del fidanzato di Timbroglio, molto probabilmente a causa delle telefonate fattesi tra Franca De Fessi e Antonio. 
  
