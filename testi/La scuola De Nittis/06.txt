La scuola De Nittis 
Capitolo 6

Adesso, come diceva Papi, viene il bello. Durante un'appassionante lezione della Ferraro, la nostra benemerita e benamata professoressa di lettere (spero d'aver reso l'ironia), tanto appassionante da far scendere il latte anche a Antonio Lorusso, secchione per eccellenza, stavo seguendo un bell'esemplare di Musca 
comunis semplicis per passare il tempo, quest'attività era comunque più esaltante della lezione, ebbene costei andò a posarsi sul banco dov'erano seduti Antonio e Maria; le mie pupille d'istinto, a quell'orrida visione d'insieme, erano in procinto di cambiare di scatto soggetto d'osservazione, ma il mio 
cervello fu più abile e svelto, così notai qualcosa d'insolito per una classe che non si definisce "chiusa" come alcune case: i due, Perversi e Timbroglio, che si tenevano mano nella mano sotto il banco! 
Ero sconvolto, sudavo freddo, parlavo come Marzullo, mordevo qualcosa che avevo scambiato per sushi alla salsa di soia ed invece era la penna che mi stava scrivendo un numero immane di parolacce sulle gengive. 
A mio enorme dispiacere, mi distolsi dalla spiegazione della professoressa di lettere, per chiamare Spersa. Da quel giorno decidemmo d'indagare. 
  
