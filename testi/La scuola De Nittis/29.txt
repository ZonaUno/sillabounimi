La scuola De Nittis 
Capitolo 29

I giorni passavano lieti e tranquilli. Si usciva, si parlava ma ormai quasi più delle tre maledizioni mandateci da qualcuno che ci odiava: Franca, Alba e Maria. 
Una di queste sere ci tuffammo nel solito giro tra le strade della nostra capitale dei calzaturifici: Barletta. Ci trovavamo a passare in via Ferdinando d'Aragona, che qualcuno dei miei lettori ricorderà per l'assembramento dei "gabbiani". 
Il gabbiano era un ragazzo o una ragazza nullafacente tra i tredici e i ventitré anni il quale soleva stazionare ogni sera nello stesso luogo, con le stesse persone, con gli stessi motorini lucidati con sudore d.o.c. di albanese purosangue e straccio di pelle umana di bambino turco a parlare non delle stesse 
cose ma dallo stesso aroma rompikoglionesco avendo comunque il blasfemo coraggio di dire che ci si diverte. 
Ebbene una sera proprio in quella rinomata zona, mentre ci godevamo la pace delle auto incastrate nel traffico dall'era paleozoica e respiravamo a pieni polmoni la cancerogena brezza delle esalazioni di benzina col 99,9% di piombo, tra la rombante cascata di scooter, moto, rini, 125, 250, 500, 
53932,5...tombolaaa! vedemmo, su un arnese giallo formato da due ruote con la camera d'aria delle moto tedesche della seconda Guerra Mondiale e un motore trovato nell'uovo Kinder e saldato il tutto con lo stagno rubato agli zingari in Cambogia, Franca con un ragazzo. 
A questo punto decidemmo di chiedere ad Aguilera, ve lo ricordate?, quello basso, che ormai da un po' di tempo frequentava la comitiva di Franca, se sapeva qualcosa di nuovo sulla ragazza (se ci si può sbilanciare a questo modo nel definirne la razza). 
Come pensavamo lui ci raccontò di alcune voci attendibili di un probabile fidanzamento tra lei ed un certo Savio. 
  
