La scuola De Nittis 
Capitolo 4

Quell'anno nacque l'appellativo per il gregge composto da Antonio, Maria, Alba, Franca e Carlo. Nasce in situazione strana e ambigua: una sera come tutte le 
altre incontrammo Roberto, un nostro caro amico che adesso vedo raramente essendosi trasferito per studio vicino Trieste, notando che era solo, gli 
chiedemmo dove fosse Carlo. Egli rispose dicendo - E' con Camillino! -, rifacendosi chiaramente ad una frase detta in un non recente spot pubblicitario 
di un gelato. Da quella sera sono stati convocati i maggiori esponenti tra scienziati, filosofi, psicologi e dottori d'ogni campo, razza, sesso, religione, 
pianeta e colore, per riuscire a capire il perché di quella risposta, sottoponendo Roberto alla non esigua cifra di 5.392 sedute e 1/2, quel 1/2 è 
dovuto al suicidio di un dottore di psicologia adolescenziale a metà visita. 
Nonostante ciò nessuno è ancora riuscito a sbrogliare questo nodo. 
Comunque si continuò e si continua ancor oggi a chiamare quell'insieme informe di probabili esseri viventi, ad onorem di Roberto, ormai sprofondato nel più 
fosco e profondo dei disonori a causa di quella sua risposta, dicevo, continuammo a chiamarli Camillino. 
  
