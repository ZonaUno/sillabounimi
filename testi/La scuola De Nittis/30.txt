La scuola De Nittis 
Capitolo 30

Nella vita ci sono delle casualità che noi umili mortali non potremmo neanche azzardarci di immaginare. Ad esempio: la madre di Franca e quella di Carlo, per nostra fortuna, erano amiche; infatti, qualche giorno dopo il dialogo con Aguilera, Titina (la prima) chiamò Paola (l'altra), come fa spesso, ma stavolta Carlo pensando che fosse per lui alzò la cornetta e sentì dire da Titina che Franca era andata ad una festa, quella della fidanzata del cugino più grande. 
Quando Carlo mi disse questa cosa mi chiesi cosa ci andava a fare Franca ad una festa in cui conosceva solo il cugino e soprattutto in cui tutti gli invitati avevano più di diciassette anni. 
Concludemmo che doveva conoscere qualcun'altro e con cui doveva essere molto amica o di più. Quindi mi feci dire da Carlo i nomi di persone che potevano essere andate al party e ciò non gli fu difficile poiché il cugino di Franca andava nella stessa scuola di Spersa e là, scuola piccola, si conoscono tutti. 
L'elenco non mi diceva niente fin quando Carlo non disse..... Savio Marino. B I N G O ! ! ! Costui era il miglior amico del cugino di Franca e supponendo che fosse lo stesso Savio dettoci da Aguilera saremmo sicuri che i due sono stati presentati dal cugino. Ma la telefonata aveva portato un altro frutto. Titina, infatti, disse che Franca era stata invitata a vedere la partita dell'Italia contro la Francia in occasione dei quarti di finale dei campionati di calcio France '98 (per la cronaca perdemmo ai rigori contro i padroni di casa, che poi avrebbero vinto la finale contro il Brasile, ed a causa della sconfitta il c.t. 
Cesare Maldini fu cacciato malamente dalla panchina degli azzurri), ma Bruno, il padre, non la fece andare con la scusa che gli altri erano troppo grandi. 
Quindi ci chiedemmo: perché mandare la figlia ad una festa con ragazzi più grandi e non mandarla a vedere una partita con questi stessi e per di giunta a casa del cugino? 
A) Perché si è completamente pazzi. 
B) Perché s'è venuto a sapere che in quel gruppo ci potrebbe essere un molestatore della figlia, che nelle contorte menti di un padre geloso costui potrebbe essere un eventuale fidanzato troppo grande d'età per la sua bambina. 
Quando poi vedemmo per strada Marino su una moto gialla non potemmo che fare la somma di tutto: Franca era fidanzata con questo Savio. 
  
