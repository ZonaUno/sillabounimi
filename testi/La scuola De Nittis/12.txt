La scuola De Nittis 
Capitolo 12

A metà dell' estate '96 io, Gioacchino e Aguilera, un nostro caro quanto basso amico, iniziammo a seguire il Camillino. Fu, come si dice, un buco nell'H2O, 
poiché non venimmo a capo di niente, così non ci rimase altro che smettere, anche se a volte riprendevamo per puro diletto. 
Un giorno mia madre, che si fà sempre gli affari suoi, mi disse che aveva visto Carlo in giro col Camillino e aggiunse che non è cosa comune che un ragazzo esca 
con tre "fanciulle", in poche parole voleva dirmi che Carlo premeva per qualcuna delle tre matriosche e secondo una sua superficiale adocchiata era convinta si 
trattasse di Franca, io, com'ho già affermato, ero certo fosse invece Maria. 
La sera dopo esposi il fatto a Spersa il quale mi disse che lui era un eroe nazionale e frequentando quelle tre tizie era convinto che gli eretici torturati 
e puniti dall'S.T.I. (Sacro Tribunale dell'Inquisizione) avevano sofferto il solletico a suo confronto (a suo dire); comunque continuava ad uscire con le tre 
disgrazie solo per poter scoprire qualcosa d'interessante (ed io in quel momento, con grande orrore, pensavo a cosa volesse "scoprire" in realtà). 
Comunque, quella sera stessa, Carlo si rese utile dicendomi che, stando a quanto era riuscito a captare dai bisbigli che le tre si facevano per tenergli nascosto 
il tutto, Perversi aveva telefonato più volte a Timbroglio per riconciliarsi con lei e col gruppo, ma senza alcun esito a lui favorevole; così iniziò a chiamare 
Alba e Franca, senza però riuscire a cavare il ragno dal buco. 
  
