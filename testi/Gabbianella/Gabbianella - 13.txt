Fortunata

Fortunata crebbe in fretta, circondata dall'affetto di quei gatti. Con quelle setose piume color argento, era davvero una giovane e snella gabbiana. Ogni sera Diderot la rimproverava dicendole:
- Che ne fai di codeste ali se le tieni così strette al corpo? Devi muoverle per imparare a volare!
- Ma io non voglio volare. Non voglio neppure essere un gabbiano - replicava Fortunata. - Voglio essere un gatto e i gatti non volano. Queste ali non mi servono a nulla! A nulla!





