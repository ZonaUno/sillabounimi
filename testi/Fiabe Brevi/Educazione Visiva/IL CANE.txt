IL CANE E L'OSSO
C'era una volta un cane molto ghiotto che stava sempre fra la spaz- 
-zatura alla ricerca di qualche avanzo da mangiare. Gironzolava in
continuazione tra i mercati e le case, cercando cibo e abbaiando alle
persone per farsi dare un osso o un pezzo di pane. In questo modo
non riusciva ad ottenere gran cosa, ma un giorno trovò un enorme e
succulento osso, all'inizio non poté credere ai suoi occhi, penso' che
si trattasse di una visione. "Chi poteva avere abbandonato quel mera- 
-viglioso ben di Dio?!" Si lanciò su quel cibo assai appetitoso, lo
iniziò a rosicchiare con i suoi denti e, rendendosi conto che era reale e
che non stava sognando e avendo paura che qualcuno glielo potesse 
rubare, scappò via correndo in cerca di un luogo dove poterselo
gustare in santa pace. Passando vicino a una bancarella, si meravigliò
vedendo che in un grande recipiente pieno d'acqua c'era un altro
osso più grande e appetitoso rispetto a quello che aveva in bocca.
Non era possibile che nello stesso giorno quel miracolo succedesse
ben due volte: un altro prelibatezza assai più grande ed invitante
rispetto alla prima! Incredibile. Il cane si fermò a guardare fisso 
l'acqua come ipnotizzato e più guardava più si convinceva che l'altro
osso fosse migliore del suo. Così pensò che non dovesse essere
difficile ottenere il nuovo cibo. Allora disse a se stesso che doveva
stare attento ed agire con furbizia per portare avanti il suo piano.
Piano piano si avvicinò al bordo, guardò nell'acqua e quando si
trovò a pochi centimetri dalla superficie non potè più resistere,
spalancò la bocca per afferrare la delizia che gli sembrava stesse
galleggiando nel recipiente. Naturalmente, non appena apri la bocca
gli cadde l'osso che aveva in bocca e contemporaneamente quell'altro
sparì, dato che in realtà era solo un riflesso del primo osso. A volte
per seguire un illusione, trascuriamo quello che già abbiamo e rima- 
-niamo con niente. E come dice il proverbio "Chi troppo vuole nulla stringe".




