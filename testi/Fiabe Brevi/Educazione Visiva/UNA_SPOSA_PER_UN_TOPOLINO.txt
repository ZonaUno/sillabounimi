UNA SPOSA PER UN TOPOLINO

C'era una volta un bellissimo topolino bianco, che diventava sempre più 
bello man mano che cresceva.
I suoi genitori, un pò preoccupati per il suo futuro, si chiedevano spesso 
dove avrebbero trovato una moglie degna per lui.
Quando arrivò il momento di cercare una moglie decisero che solo nella 
famiglia di Dio poteva esserci una ragazza giusta per lui.
Così, com’era solito fare nella tradizione dei topolini africani, gli anziani 
componenti della famiglia andarono da Dio a chiedergli una moglie per il 
bel topolino. Giunti alla casa di Dio, gli anziani vecchietti entrarono e 
dissero: "Signore nostro, siamo venuti per cercare la giusta sposa per nostro nipote, il 
bellissimo topolino bianco, solo tu puoi aiutarci!
Dio allora disse: "Grazie per essere venuti e avere avuto fiducia in me, io 
vi aiuterò. Dovete andare alla casa del Vento, lui è più veloce di me, ma 
attenti a correre forte per raggiungerlo e potergli parlare!
Allora i vecchi topolini si incamminarono verso la casa del Vento. Ma 
giunti là, il Vento disse loro: "Vi ringrazio, per essere venuti qui ma il 
Mare è più forte e grande di me, andate da lui e aspettate... la marea vi 
condurrà nella giusta direzione. Così andarono in mezzo al mare con una 
barchetta. Giunse l'alta marea e il mare con le sue onde inizio' a parlare: 
"Topolini cari, grazie per essere venuti, purtroppo ho portato tante cose 
con la marea, ma non ho la topolina che cercate; andate dalla Montagna, 
lei è più alta e stabile rispetto a me saprà aiutarvi.
A quel punto i messaggeri andarono dalla Montagna, la quale li ringraziò 
e disse loro: "Grazie topolini, so già quello che cercate, dalla mia alta 
vetta riesco a vedere tutto! 
C'è una creatura più potente, che mi sbriciola dalle fondamenta: abita là, 
andate a trovarla!
I topolini ormai stanchi e un pò sfiduciati, andarono nella casa che gli era 
stata indicata e videro che era la casa di un Topo. Il capofamiglia disse 
loro: "Avete trovato la moglie per il vostro bellissimo topolino bianco!
Che gioia! E così il bellissimo topolino bianco trovò una 
moglie degna di lui.
