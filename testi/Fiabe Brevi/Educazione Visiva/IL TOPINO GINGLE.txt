IL TOPINO GINGLE 
In una tranquilla località di campagna viveva una comunità di topini.
Il cielo splendeva sulle case e gli uomini amavano tutti gli animali,
anche quelli più piccoli. Un topo di nome Gingle era solito
trascorrere il tempo sonnecchiando nella sua cesta. La banda dei
topi del villaggio organizzava escursioni nei tombini, gite nei
formaggi e scorrerie nei campi ma Gingle non vi partecipava.
Sembrava che il topolino avesse sempre sonno: amava rimanere
nella cesta tutto il giorno indugiando nell'ozio. Quando fu il giorno 
del grande raduno dei topi, Gingle non ebbe alcuna voglia di andare.
La cesta dove era solito sonnecchiare erano l'unico posto che
avrebbe meritato la sua presenza. Gli amici si dispiacevano per i
continui rifiuti di Gingle ma rispettarono la sua volontà. Un giorno
fu il compleanno di Gingle e i suoi piccoli amici lo convinsero ad
organizzare una festa. Per quanto Gingle fosse loro riconoscente
non aveva alcuna intenzione di essere festeggiato ma si sentì
costretto. I suoi amici non avrebbero perdonato un altro rifiuto. 
Allora Gingle mise il vestito buono e si recò nei campi per la festa.
Giunto, egli non vide che ciuffi d'erba e capì che nessuno si era
presentato. I minuti passarono e nulla accadde. Gingle era
dispiaciuto: pensò che gli amici si fossero dimenticati di lui e non
riuscì a trattenere le lacrime. Fu allora che alle sue spalle spuntarono
i suoi amici e gli offrirono delle leccornie. Fu una grande festa.
Gingle quella notte non riuscì a dormire e capì la lezione.

