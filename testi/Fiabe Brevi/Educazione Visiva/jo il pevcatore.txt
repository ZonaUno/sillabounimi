JO IL PESCATORE
C'era una volta in un villaggio sulla costa del mare d'Irlanda, un 
giovane pescatore che si chiamava Jo Moore. Ormai da tempo era 
in cerca di una moglie perché aveva un gran desiderio di pescare e 
cucinare il pesce per una famiglia tutta sua. Un mattino, all'alba, 
vide su uno scoglio vicino a casa sua una bellissima donna. Si 
avvicinò per conoscerla, ma lei si tuffò in mare e sparì fra le onde. 
Il giorno dopo tornò sul posto e rivide la bellissima donna che 
impaurita scappò via un'altra volta. E così successe anche una terza 
e una quarta volta. Il quinto giorno c'era l'alta marea e Jo non la 
vide, ma pensò a lei intensamente, senza riuscire a lavorare. Il 
mattino dopo la rivide. Stranamente lei non scappò, ormai aveva 
capito che poteva fidarsi di Jo il pescatore. I due si conobbero, 
parlarono a lungo, s’innamorarono. Purtroppo per sposare la 
donna-delfino Jo avrebbe dovuto rinunciare per sempre al suo 
lavoro e a mangiare i piccoli pesci del mare. Jo non poteva 
accettare questo perché era tutto ciò che aveva. Se avesse smesso 
di pescare la gente del villaggio non avrebbe avuto più niente da 
mangiare. La donna-delfino capì, si tuffò in mare e scomparve tra 
le fredde acque del mare d’Irlanda. Non tornò mai più. Jo non si 
sposò mai, ma visse tutta la vita col ricordo della bellissima
donna-delfino, la quale fu sempre al suo fianco, proteggendolo
durante le tempeste e facendo in modo che le retate di pesce
fossero abbondanti per tutti gli abitanti del villaggio.
