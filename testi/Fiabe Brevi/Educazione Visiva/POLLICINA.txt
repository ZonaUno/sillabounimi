POLLICINA
C'era una volta una donna non più giovanissima, che si sentiva tanto
sola ed avrebbe voluto avere un bambino: andò da una strega del suo
villaggio, che le diede un granello d'orzo, raccomandandole di
seminarlo in un vaso e di curarlo. Alcuni giorni dopo sbocciò uno
splendido fiore, simile ad un tulipano: i petali si aprirono e ne uscì
una bambina bellissima, piccola come un pollice. La donna le diede
il nome di Pollicina. Per un pò di tempo Pollicina visse felice con la
sua mamma umana. Una brutta notte entrò nella camera della donna,
dove Pollicina dormiva in un guscio di noce, un brutto rospo
femmina, che decise di rapire la ragazza per farne la moglie di suo
figlio. L'indomani Pollicina si risveglio e vide cosa le era successo.
Saltò su una foglia e si lascio trasportare dal fiume, lontano dai due
rospi. Ad un tratto giunse ronzando sopra Pollicina un maggiolino,
che la afferrò e la portò via dalla foglia, nel suo nido. Ma gli altri
maggiolini iniziarono a deriderla, perché era diversa da loro.
Pollicina se ne andò ed inizio a vagare nella foresta. Visse tutta
l'estate nella foresta, intrecciandosi le foglie per fare il letto,
mangiando le bacche e bevendo la rugiada per dissetarsi. Ma poi
arrivò l'inverno, cominciò a nevicare e Pollicina non trovò più
niente da mangiare e da bere. Stremata, uscì dalla foresta ed andò
a bussare da una famiglia di topi, che viveva vicino ad un fienile.
La accolsero con affetto, e Pollicina potè lavorare per loro per
pagarsi vitto ed alloggio. Il vicino di casa della famiglia dei topi
era una talpa, che si innamorò di Pollicina ma preferì per il
momento stare zitto ed aspettare che lei si accorgesse di lui. Nel
frattempo Pollicina andava periodicamente a tenere in ordine
anche la sua casa. Un giorno, fuori dalla casa dei Topi, trovò una
rondine che sembrava morta. Pollicina la prese, la mise nel suo
giaciglio, e cercò di scaldarla e di darle da mangiare. La rondine si
riprese e ringrazio Pollicina. Per tutto l'inverno Pollicina e la rondine
vissero fianco a fianco. Alla fine dell'inverno la moglie del Topo le
annunciò che doveva cominciare a prepararsi la dote, perché
avrebbe sposato la Talpa. Pollicina era disperata. Ritornò la
primavera e la rondine ormai stava bene: Pollicina le confidò che
non voleva sposarsi con la talpa. Il giorno della partenza, la rondine,
che era ormai forte, prese Pollicina sulla sua schiena, e la portò
lontano, verso il cielo più azzurro. Ad un tratto la rondine arrivò in
un regno fantastico, dove c'erano palazzi sontuosi, splendidi
giardini, vie trafficate, tutte all'altezza di Pollicina. C'era anche degli
esseri, identici a lei in tutto e per tutto. C'era un principe in quel
regno, bellissimo, che chiese a Pollicina se volesse sposarlo. 
Pollicina capì di aver trovato la sua gente, finalmente. Diventò la
regina di quel regno e visse felice e contenta con il suo principe.


