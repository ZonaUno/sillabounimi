IL VITELLO SUL GHIACCIO

C'era una volta un vitello che aveva imparato da poco a camminare. Un 
giorno d'inverno uscì con le mucche e si mise a correre e saltare.
"Fai attenzione, c'è molto ghiaccio", gli raccomandarono le mucche, "stai 
attento, potresti scivolare e romperti le quattro zampe" gli cinguettarono 
gli uccellini, ma il vitello non diede loro retta, e si fermò solo 
quando, con la testa, andò a sbattere contro un albero. 
"Che sfortunaccia!" Disse allora. "Nella stalla, con tutta quella paglia tra
i piedi, mi muovo senza mai cadere. Qui tutto è liscio e bello,ma non riesco 
proprio a stare in piedi.
"Impara la lezione!", disse allora sua madre, "dove si galoppa è più facile 
cadere, se non stai attento al tuo sedere continuerai a cadere e ricadere 
facendoti male da morire!" Allora il vitello, ormai rassegnato, tornò nella 
sua calda stalla e stanco per tutte le prove sul ghiaccio, cadde in un 
profondo sonno.
Mentre stava dormendo, gli apparve in sogno un uccellino, il quale gli disse 
che l'indomani avrebbe trovato due paia di pattini sotto le balle di fieno.
Il giorno seguente, quando il vitello si svegliò, corse subito a guardare 
sotto le balle di fieno e trovò, con sua grande sorpresa, i pattini di cui 
gli aveva parlato l'uccellino nel sogno. Si infilò immediatamente i pattini e 
corse fuori a provarli. Sbalordendo tutti, ilvitello iniziò a pattinare sul
lago ghiacciato, con una leggerezza incredibile e improvvisando movimenti 
artistici.
Tutti gli animali accorsero al lago per vedere il famoso vitello pattinatore. 
Si racconta anche che fu ingaggiato da una compagnia americana per 
un'importante parte in uno spettacolo chiamato "Fantasia".


