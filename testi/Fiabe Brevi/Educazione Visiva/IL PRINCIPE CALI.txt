IL PRINCIPE CALI' E LA PRINCIPESSA AFEF
C'era una volta il principe Calì, figlio del re di Giordania. Calì non solo
era un bellissimo giovane, ma era anche astuto, intelligente, generoso ed amato da tutti. Un giorno un sultano di un regno vicino, avido di potere e di 
territori, decise di attaccare il regno di Cali' per impossessarsene. Organizzò 
una spedizione in Giordania e con un esercito di mille guerrieri attaccò il 
palazzo del sultano e spodestò i sovrani. Così Calì e la sua famiglia furono 
costretti a lasciare il regno. Dopo un lungo viaggio nel deserto giunsero nel 
regno di Persia, dove si stabilirono. Lì Calì iniziò a lavorare come stalliere. 
In quel regno vivevano un sultano con la figlia, la principessa Afef, 
bellissima, dolcissima e molto saggia. Un giorno mentre Calì era nella 
piazza del mercato i banditori iniziarono a suonare per annunciare che la 
principessa Afef stava per uscire.
Calì curioso, rimase a guardarla e fu colpito dalla sua bellezza. Aveva 
sentito dire che Afef doveva ancora sposarsi, e chiese ad una vecchia 
fattucchiera al mercato che cosa stesse succedendo. "La principessa Afef 
non fa distinzioni di ceto. Vuole sposare solo chi risponderà a determinate 
sue risposte - spiegava a lui la fattucchiera - in tanti ci hanno provato, ma 
nessuno è mai riuscito a guadagnarsi la stima della principessa". Calì decise 
di tentare: Afef era troppo bella per non rischiare. Così si presentò al suo 
cospetto. Afef, colpita dall'aspetto sicuro e determinato di Calì, gli pose il 
primo quesito: "qual è la creatura che abita in tutti i Paesi, che è amica di 
tutti e non tollera nessuno uguale a sé? E' il sole, rispose Calì, vive ovunque, 
ama tutti e nessuno può essere simile a lui! Allora Afef continuò dicendo: 
"Chi e' la madre che mette al mondo tutti i suoi figli e poi li divora quando 
sono cresciuti? E' il mare, rispose Calì, madre di tutte le onde che poi 
ritornano in lui!" E per finire Afef gli formulò l'ultima domanda: "Qual è 
quell'albero le cui foglie sono bianche da un lato e nere dall'altro?" "L'anno, 
rispose Calì, che alterna giorno e notte". Allora Afef gli disse: "Hai vinto tu, 
mio salvatore!" Poco tempo dopo furono celebrate le nozze di Calì e Afef e 
grazie all'esercito del suocero, Calì poté riconquistare il regno di suo padre. 
E così vissero felici e contenti.


