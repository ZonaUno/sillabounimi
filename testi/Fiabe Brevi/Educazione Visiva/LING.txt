LING E L'UCCELLO DELLA FELICITA'
Un tempo, il Tibet era una terra rigogliosa e solare. Dopo una
terribile tempesta scatenata dall'ira dei tre grossi draghi delle
montagne questa bellissima regione si era trasformata in una terra
fredda e oscura, priva d’acqua e vegetazione. Qualcuno, fra i suoi
abitanti, attribuiva la colpa di tutto questo al fatto che l'uccello della
felicità avesse abbandonato quella zona. In realtà l'uccello era stato
rinchiuso dai draghi in una gabbia d'oro e cristallo e portato nel
territorio delle nevi perenni, dove i tre draghi feroci che difendevano
il suo nascondiglio. Un giorno Ling, un giovane coraggioso che
voleva salvare la sua terra, decise di andarlo a riprendere, malgrado
tutti i pericoli che avrebbe incontrato. Si mise in cammino ed ad un
tratto si trovò di fronte un drago fiammeggiante che gli disse: - Dove
credi di andare? Come osi passare in questa zona? - Il ragazzo
rispose che andava alla ricerca dell'uccello della felicità. E il drago
replicò: - Non ci riuscirai mai! Io e i miei fratelli ti annienteremo!
- Diede un colpo con la coda e di colpo la terra si trasformò in una
foresta di rovi. Ling la attraversò senza paura, anche se si ferì e si
graffiò. Quando finalmente riuscì ad uscire si trovò di fronte ad un 
altro drago, ancora più temibile del precedente: - Non arriverai mai
dove vuoi arrivare! - e con un colpo di coda generò un deserto
terrificante. Ling lo attraversò, soffrendo la sete e la fame. Alla fine
del deserto incontrò il terzo drago, che disse: - Vedrai che così ti
fermeremo! - e gli diede un terribile colpo sugli occhi! Il povero
Ling diventò cieco ed iniziò a vagare. Ad un tratto arrivò vicino al
rifugio segreto in cui era tenuto prigioniero l'uccello della felicità,
riuscì ad aprire con il tatto la gabbia d'oro e di cristallo con una 
chiave magica che aveva trovato lungo il cammino. Ling sentì la sua 
presenza; l'uccello con le sue grandi ali gli sfiorò gli occhi ridandogli
la vista e guarendolo dalle sue ferite. Ling liberò così l'uccello della
felicità che si alzò in volo con lui sul dorso riportandolo in Tibet.
Da quel giorno, quel magnifico paese ritornò ad essere un Paese felice.


