IL NONNO E IL NIPOTINO.
C'era una volta un uomo molto anziano che camminava a fatica; le
ginocchia gli tremavano, ci vedeva poco e non aveva più neanche un
dente. Quando sedeva a tavola, reggeva a malapena il cucchiaio e
versava sempre il brodo sulla tovaglia; spesso gliene colava anche
dall'angolo della bocca. Il figlio e sua moglie provavano disgusto,
perciò costringevano il vecchio nonno a sedersi nell'angolo dietro la
stufa e gli davano poco da mangiare e in una brutta ciotola di terra- 
-cotta. Il povero vecchio guardava sconsolato il loro tavolo, con gli
occhi lucidi. Un giorno le sue mani sempre tremanti non riuscirono a
reggere la ciotola, che cadde a terra e si ruppe. La donna lo rimpro- 
-verò, ma il vecchio non disse nulla e sospirò. Allora per pochi soldi 
gli comprarono una ciotola di legno. Un giorno, mentre sedevano in
cucina, il nipotino di quattro anni armeggiava per terra con dei pez- 
-zetti di legno. "Che cosa stai facendo?" gli domandò il padre.
"Ecco" rispose il bambino. "Sto costruendo un trogolo per farci
mangiare mamma e papà quando sarò grande". I genitori allora si
guardarono in faccia e alla fine scoppiarono in lacrime. Fecero
subito sedere il vecchio nonno al loro tavolo e da quel giorno lo
lasciarono mangiare sempre assieme a loro. E quando versava il
brodo non dicevano più nulla.



