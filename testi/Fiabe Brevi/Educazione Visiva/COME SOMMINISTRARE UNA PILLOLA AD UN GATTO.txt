COME SOMMINISTRARE UNA PILLOLA AD UN GATTO:
1) Prendete il gatto e sistematelo in grembo tenendolo col braccio
sinistro come se fosse un neonato. Posizionate pollice e indice sui
rispettivi lati della bocca del gatto ed esercitate una pressione deli- 
-cata ma decisa finche il gatto apre la bocca. Appena il gattoapre
la bocca, inserite la pillola in bocca. Consentite al gatto di chiudere
la bocca, tenetela chiusa e con la mano destra massaggiatela gola
per invogliare la deglutizione.
2) Cercate la pillola in terra, recuperate il gatto da dietro il divano
e ripetete il punto n. 1.
3) Recuperate il gatto dalla camera da letto e buttate la pillola
ormai molliccia.
4) Prendete una nuova pillola dalla confezione, sistemate il gatto in
grembo tenendo le zampe anteriori ben salde nella mano sinistre.
Forzate l'apertura delle fauci e spingete la pillola in bocca con il
dito indice della mano destra. Tenetegli la bocca chiusa e contate
fino a dieci.
5) Recuperate la pillola dalla boccia del pesce rosso e cercate il
gatto nel guardaroba. Chiamate qualcuno ad aiutarvi.
6) Inginocchiatevi a terra con il gatto ben incastrato tra le gambe,
tenete ben salde le zampe anteriori e posteriori. Ignorate il leggero
ringhiare del gatto. Dite al vostro aiutante di tenere ben salda la testa
con una mano mentre inserisce un abbassa lingua di legno in bocca.
Inserite la pillola, togliete l'abbassalingua e sfregate vigorosamente
la gola del gatto.
7) Convincete il gatto scendere dalle tende. Annotate di farle
riparare. Scopate con attenzione i cocci di statuine e vasi rotti
cercando di trovare la pillola. Mettete da parte i cocci con la nota
di re-incollarli più tardi e, se non avete trovato la pillola, prendete
un'altra pillola dalla confezione.
8) Avvolgete il gatto in un lenzuolo e chiedete al vostro aiutante di
tenerlo fermo usando il proprio corpo in modo che si veda solo la
testa del gatto. Mettete la pillola in una cannuccia, forzate l'apertura
delle fauci del gatto aiutandovi con una matita e usando la cannuc- 
-cia come cerbottana posizionate la pillola in bocca al gatto.
9) Leggete il foglietto illustrativo del farmaco per controllare che
non sia dannoso per gli esseri umani. Bevete un succo di frutta per
mandare via il saporaccio. Medicate il braccio del vostro aiutante e
lavate il sangue dal tappeto usando acqua fredda e sapone.
10) Recuperate il gatto dal garage dei vicini. Prendete un'altra
pillola. Incastrate il gatto nell'anta dell'armadio in modo che si veda
solo la testa. Forzate l'apertura delle fauci con un cucchiaino.
Ficcategli la pillola in gola usando un elastico a mó di fionda.
11) Cercate un giravite nella vostra cassetta degli attrezzi e rimettete
a posto l'anta dell'armadio. Medicatevi la faccia e controllate
quando avete fatto l'ultima antitetanica. Buttate la maglietta e indos- 
-satene una pulita e intatta.
12) Telefonate ai pompieri per recuperare il gatto dall'albero del
dirimpettaio. Chiedete scusa al vostro vicino di casa che rincasando
ha sbandato e ha fracassato la macchina contro il muro per evitare
di investire il vostro gatto impazzito che attraversava la strada di
corsa. Prendete l'utlima pillola dalla confezione.
13) Legate le zampe anteriori e le zampe posteriori del gatto con un
corda e legatelo al piede del tavolo. Cercate i guanti da lavoro e
indossateli. Inserite la pillola nella bocca del gatto facendola seguire
da un grosso pezzo di filetto di manzo. Tenete la testa del gatto in
posizione verticale e inserite 2 bicchieri di acqua in modo da
assicurarvi che abbia ingoiato la pillola.
14) Dite al vostro aiutante di portarvi al pronto soccorso, restate
seduti pazientemente mentre i dottori ricuciono le vostre dita alla
mano ed estraggono i frammenti di pillola dall'occhio destro. Sulla
strada per tornare a casa fermatevi al negozio di arredamento per
comprare un nuovo tavolo.
15) Telefonate alla Protezione Animali per vedere se possono
prendersi cura di un gatto mutante. Telefonate al più vicino negozio
di animali per vedere se ci sono in vendita dei criceti.



