UNA STELLINA PER FRANCESCA.  PRIMA PARTE
Lassù nel blu della notte una stellina piangeva: doveva lasciare la
galassia, abbandonare il Sole e la Luna, Giove, Plutone, Venere e
la Terra. Soprattutto la Terra, con i suoi mari, i fiumi, le montagne
con gli alberi, i fiori, i bambini. E piangeva, piangeva e le sue
lacrime scendevano nella notte con una pioggia di pagliuzze dorate,
delicata come la neve in primavera." Cosa succede?", si chiese
Francesca, una bambina vispa e curiosa che, come tutte le sere stava
guardando il cielo con il suo telescopio, "e questa cos' è?" -continuò
mentre raccoglieva con cura una lacrima d'oro. E ne raccolse poi
un' altra e un' altra ancora fino a riempirsene le tasche. Non riusciva
proprio a capire cosa stava succedendo! Era però ormai tardi e andò
quindi a dormire ma nel sonno sognò di essere trasportata in un altro
universo, trasparente e pieno di luce dove incontrò la stellina triste.
"Vieni con me -questa le disse dolcemente e faremo un viaggio che
non potrai mai dimenticare. Francesca accettò, si aggrapppò alla
lunga coda dorata della stellina e partirono insieme nell'azzurro
senza tempo. Si tuffarono in un caleidoscopio di colori, in cui
baglior iintensi si alternavano a momenti di buio profondo, videro
mille albe e mille tramonti, ascoltarono centinaia di linguaggi diversi
e respirarono i profumi piu' intensi. "Quanto durò il viaggio? "
Mesi, anni o forse un minuto, Francesca non lo seppe mai. 
[continua...]


