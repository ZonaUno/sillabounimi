L'UCCELLO DALLE NOVE TESTE 
C'era una volta una bellissima principessa. Un giorno la ragazza stava 
passeggiando in giardino quando scoppiò un fortissimo temporale e
venne una tromba d'aria che la portò via con se. Il temporale era
stato causato dall'uccello dalle nove teste. I genitori disperati, il re e
la regina, decisero che chiunque gli avesse riportato la figlia l'avrebbe
avuta in sposa. Un contadino, che stava lavorando in una risaia,
aveva visto l'enorme uccello a nove teste portare la principessa nella
sua caverna, che si trovava all'interno di una montagna. Mentre il
contadino osservava la montagna arrivò un tale che gli chiese cosa
stesse facendo. Il contadino gli spiegò tutto e allora l'uomo si offrì
di calarlo nella caverna con una cesta per salvare la principessa. Il
ragazzo si fidò e decise di farsi calare nell'oscurità della caverna.
Dopo aver salvato la principessa per prima, l'uomo fuggì via con lei,
lasciando il ragazzo nella caverna dell'uccello a nove teste. Il
ragazzo impaurito cominciò a vagare: ad un tratto vide un pesce
attaccato alla parete. Il ragazzo lo staccò ed il pesce si trasformò in
un altro essere umano che gli promise riconoscenza per l'eternità.
Insieme riuscirono a uscire dal quel luogo angusto e cupo. Una
volta fuori, il ragazzo incontrò un vecchio drago, il quale lo fece
salire sulla sua schiena e lo portò via lontano. Si trovò in una
spiaggia e mentre camminava trovò una bellissima conchiglia. La
prese in mano e la portò all'orecchio per sentire il rumore del mare;
invece sentì la voce di un orca, la madre del pesce che aveva
salvato. L'orca per contraccambiare la sua generosità gli offrì
ospitalità e protezione. Il ragazzo visse per qualche tempo in
fondo al mare, e poi decise di tornare sulla Terra perché sentiva
che solamente da lui sarebbe dipesa la salvezza della bellissima
principessa. Prima di andare via l'orca e suo figlio gli regalarono
una bottiglia magica che avevano trovato in fondo al mare. La
principessa stava per sposare l'impostore quando arrivò il
giovane che versò per terra l'acqua contenuta nella bottiglia.
L'acqua formò uno specchio magico nel  quale si vide cosa era
veramente successo nella caverna. L'impostore fu allontanato e
il ragazzo sposò la principessa e vissero tutti felici e contenti.


