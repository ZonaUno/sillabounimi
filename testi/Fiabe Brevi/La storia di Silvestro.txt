La storia di Silvestro

C'era una volta un gatto di nome Silvestro. 
Egli faceva compagnia a due anziane sorelle che vivevano da sole all'ultimo piano di un grosso palazzo grigio al centro della città.
Le sorelle avevano anche un canarino di nome Titti che tenevano in una gabbietta appesa al muro. 
Un giorno, mentre una delle due sorelle puliva la gabbietta, Titti scappò e si mise a volare nella stanza davanti al naso di Silvestro.
Il gatto, visto il buon bocconcino che gli girava davanti, cercò di catturarlo e ci riuscì. 
La voglia di mangiarselo fu grande, ma quando lo ebbe tra le zampe e lo vide tremante di paura lo lasciò andare. 
Da quel giorno tra i due nacque una grande amicizia.