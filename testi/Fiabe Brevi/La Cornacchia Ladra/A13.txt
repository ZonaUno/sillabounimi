Il signor Lello

Il signor Lello è un signore anziano, un po' matto. Il signor Lello sta quasi sempre a casa della sua amica Anna. Il signor Lello ha una macchina molto vecchia, e la aggiusta da solo. La macchina ha sempre qualche guasto, il signor Lello è molto affaccendato ad aggiustarla ogni giorno. La macchina del signor Lello ha un parafango verde e un parafango marrone, buchi qua e là nella carrozzeria e tante vecchie cose ammucchiate dentro. Nel quartiere tutti conoscono la macchina del signor Lello e aiutano a spingerla quando non parte.
Il signor Lello pensa di saper aggiustare tutto anche in casa, ma spesso combina qualche guaio. Crede di rendersi utile, ma Anna non apprezza molto i suoi sforzi.