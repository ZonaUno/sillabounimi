La storia di Bunny

Il coniglietto Bunny, in una bella giornata di sole, decise di fare una gita al mare. 
Telefonò al suo migliore amico, ma il telefono risultava sempre occupato.
Così si incamminò da solo. 
Arrivò in riva al mare e cominciò a cercare le conchiglie, sperando di trovare qualcuno che gli facesse compagnia.
Ma non c'era proprio nessuno. 
Era quasi disperato quando udì una vocina provenire da una piccola conchiglia: "Ciao io sono Pallina, vedo che sei solo, se vuoi potremmo divertirci insieme, io conosco tanti giochi!
Bunny fu ben felice di giocare con questa nuova amica e la giornata, che non era iniziata bene, finì in allegria. 