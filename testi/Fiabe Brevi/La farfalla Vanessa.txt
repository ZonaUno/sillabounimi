La farfalla Vanessa

C'era una volta una farfalla di nome Vanessa che volava sempre sui fiori molto ricchi di polline perchè erano il suo piatto preferito.
Un giorno incontrò sul suo percorso una bambina che passeggiava per la campagna con il suo retino per acchiappare le farfalle.
La bambina vide la farfalla posata su un fiore,la catturò e la rinchiuse in una scatola a casa sua.
Vanessa era molto triste perchè non poteva più svolazzare sui fiori profumati e volare nel cielo azzurro.
Cercava in tutti i modi di fuggire da quella prigione. 
Un giorno la bambina sollevò il coperchio per darle dei fiori freschi, allora la farfalla veloce veloce scappò via dalla scatola.
La farfalla ritornò di nuovo a volare felice sui fiori e nel cielo limpido pensando che la libertà è la cosa più bella che esista al mondo.
Da quel giorno fece molta attenzione alle bambine con i retini.  

