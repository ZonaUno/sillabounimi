A Vizza nasce una bambina

Vizza è un piccolo paese del Veneto sul pendio di un monte: poche case in mezzo 
ai boschi. Ma la gente di Vizza è stufa di stare sempre là e vuole vedere le 
città e il mondo. Così i giovani vanno a lavorare in città e un po' alla volta a 
Vizza restano solo due vecchiette. Quest'anno però uno dei giovani di Vizza è 
ritornato, con la moglie, a Vizza. Si chiama Giancarlo, e la moglie si chiama 
Stefania: sono stufi di vivere in città, in mezzo al traffico e alla confusione. 
A Giancarlo e Stefania nasce una bambina e la chiamano Marika. Le campane della 
torre di Vizza suonano a festa, come a Pasqua. Marika è la prima bambina che 
nasce nel paese dopo trent'anni. Tutti sono molto contenti. Le due vecchiette si 
mettono subito a preparare golfini e bavaglini per Marika. I più contenti sono 
Stefania e Giancarlo. Giancarlo, il papà di Marika, beve un fiasco di vino per 
festeggiare la nascita della sua bambina e adesso canta a squarciagola.
